---
layout: single
permalink: /asiantuntijaryhma2025
hidden: true
header:
  overlay_color: '#5e616c'
  overlay_image: /assets/images/cropped-pexels-photo-113850.jpeg
toc: true
title: 'Koha-Suomen asiantuntijaryhmä 2025'
---

Tältä sivulta löydät Koha-Suomen asiantuntijaryhmän vuoden 2025 muistiot. Uusin muistio on aina ylimmäisenä.

Koha-Suomen asiantuntijaryhmään kuuluvat kokouksesta 8/2025 lähtien Leena Kinnunen (Lapin kirjasto), Noora Valkonen (OUTI-kirjastot), Päivi Knuutinen (Vaara-kirjastot), Hanna Ikonen (Lumme-kirjastot), Roosa Väisänen (Kyyti-kirjastot), Katri Sillgren (Helle-kirjastot), Susanna Sandell (Vaski-kirjastot), Janne Seppänen (Lastu-kirjastot) sekä vahvistamaton jäsen (Kirkes-kirjastot). Koha-Suomesta mukana on puheenjohtajana Ari Mäkiranta ja asiantuntijoina Anneli Österman, Emmi Takkinen ja Kodo Korkalo.

Asiantuntijaryhmän valitsee kerran vuodessa Koha-Suomen hallitus.

## Esityslista 10/2025

Aika: Ke 26.11.2025 klo 13<br />
Läsnä:

### 1. Ajankohtaiset

Ollin harjoittelu jatkuu vielä kuukauden marras-joulukuussa.

### 2. Käsiteltävät kehitysehdotukset

* [Melindaan vietäville osakohteille tarkistus, ettei niissä ole samoja 001-arvoja #2036](https://github.com/KohaSuomi/Koha/issues/2036)
* [SIP2-rajapinnan kautta palautetun niteen notforloan-tilan päivitys ennen palautusviestin muodostamista #2040](https://github.com/KohaSuomi/Koha/issues/2040)
* [Tarratulostimen signum-tarran kentille samat ominaisuudet kuin tarran kentille #2045](https://github.com/KohaSuomi/Koha/issues/2045)
* [Tarratulostimeen mahdollisuus katkaista kenttiä merkkimäärän mukaan #2046](https://github.com/KohaSuomi/Koha/issues/2046)
* [Hyllyvaraukset: Hyllypaikan, jossa niteitä hyllyssä, korostaminen tai siihen rajaaminen #2060](https://github.com/KohaSuomi/Koha/issues/2060)

### 3. Muut asiat

### 4. Seuraava kokous


## Muistio 9/2025

Aika: Ke 29.10.2025 klo 13<br />
Läsnä: Ari Mäkiranta, Anneli Österman ja Emmi Takkinen (Koha-Suomi), Leena Kinnunen (Lapin kirjasto), Erika Miettinen (Kirkes-Kirjastot), Janne Seppänen (Lastu-kirjastot), Kati Sillgren (Helle-kirjastot), Noora Valkonen (OUTI-kirjastot), Päivi Knuutinen (Vaara-kirjastot), Susanna Sandell (Vaski-kirjastot), Tuomas Kunttu (Kyyti-kirjastot), Hanna Ikonen (Lumme-kirjastot)

### 1. Ajankohtaiset

RFID-haravaprojekti etenee suunnitellusti. Uusia haravia on saatu mukana oleviin kirjastoihin ja ne ovat testauksessa. Projekti jatkuu vielä pari viikkoa.

Versionvaihdon työt on aloitettu ja Koha-Suomen omien ominaisuuksien siirto versioon 25 on hyvässä vauhdissa.

[Koha-Suomi palkittiin vuoden 2025 Open World Hero -tunnustuksella](https://github.com/KohaSuomi/Koha/discussions/2016).


### 2. Käsiteltävät kehitysehdotukset

* [Varaukselle normaali noutoaika myös patron_expiration_daten yli #1991](https://github.com/KohaSuomi/Koha/issues/1991)
  * Päätös: Toteutetaan
* [Asiakkaiden viesteihin mukaan "kalenterikutsu", jos viestiin liittyy päivämäärä #1992](https://github.com/KohaSuomi/Koha/issues/1992)
  * Päätös: Ei toteuteta
* [Kirjeviestintärajapinnan muutos #2003](https://github.com/KohaSuomi/Koha/issues/2003)
  * Päätös: Toteutetaan. Tutkitaan, mikä tieto lähettäjäosoitteeksi voidaan saada. Lähettäjäosoitteen mukaan perille menemätön paperikirjeet palautetaan lähettäjälle.
* [Vanhojen 10-merkkiä pitkien ja uusien 13-merkkiä pitkien isbn-tunnusten täsmäyttäminen #2033](https://github.com/KohaSuomi/Koha/issues/2033)
  * Toteutetaan lisäämällä täsmäytykseen ehto, että jos ISBN-numero on 10-merkkinen, lisätään siihen alkuu 978 ja kokeillaan täsmäytystä uudelleen.


### 3. Muut asiat

Suomi.fi Viestien käyttöönottoaikataulut. Kunnat velvollisia ottamaan viestintätavan käyttöön vuoden 2025 loppuun mennessä. Siirtymäaika ollut vuodesta 2017 lähtien. Jos ei oteta käyttöön, pitää siitä tehdä poikkeamailmoitus.
  * Pohdittiin mm. mitkä kirjastojen viestit ovat "viranomaisviestintää", jotka kuuluisi lähettää Suomi.fi-viesteinä. Jatketaan pohdintaa seuraavassa kokouksessa.

[Sähköinen asiakkaaksi ilmoittautuminen vahvalla tunnistautumisella](https://github.com/KohaSuomi/Finna-kehitysehdotukset/issues/33) - tilanne?
 * Helmetissä käynnissä digiperustahanke, jonka osana selvitetään myös vahvaa tunnistautumista. Tässä vaiheessa asiasta ei kuitenkaan ole enempää kerrottavaa. Voivat palata asiaan uudelleen loppuvuodesta.
 * Finna-toimisto on valmis toteuttamaan tunnistautumisen meidän kanssa, mutta he ovat todella työllistettyjä tällä hetkellä. VuFindissa on tulossa isoja muutoksia, jotka vievät heiltä paljon aikaa. VuFindin keskeisiä osia on poistumassa ja pitää korvata toisella.
 * Tässä vaiheessa ei kannata kuitenkaan tehdä erillistä lomaketta muuta kautta.
 * Ari muistuttelee Finna-toimistoa tarpeesta säännöllisesti, jotta asia ei unohdu.
 * Pyritään saamaan käyttöön talven aikana.

### 4. Seuraava kokous

Ke 26.11.2025 klo 13

## Muistio 8/2025

Aika: Ti 23.9.2025 klo 13<br />
Läsnä: Ari Mäkiranta, Emmi Takkinen ja Anneli Österman (Koha-Suomi), Janne Seppänen (Lastu-kirjastot), Kati Sillgren (Helle-kirjastot), Katja Valjakka (Lumme-kirjastot), Leena Kinnunen (Lapin kirjasto), Noora Valkonen (OUTI-kirjastot), Susanna Sandell (Vaski-kirjastot), Erika Miettinen (Kirkes-kirjastot), Päivi Knuutinen (Vaara-kirjastot), Roosa Väisänen (Kyyti-kirjastot)

### 1. Ajankohtaiset

Versionvaihdon valmistelu on aloitettu. Koha-Suomi piti "aloituspalaverin" maanantaina 22.9.2025 ja sovittiin työnjaosta versionvaihdon tikettien osalta. Tuotantojen viikkopäivitykset jäädytetään viikosta 41 lähtien eli viikon 40 päivitys on näillä näkymin viimeinen ennen versionpäivitystä. Toki kriittiset päivitykset ja tietoturvapäivitykset tehdään tarvittaessa. [Versionvaihdon ensimmäinen tiedote on julkaistu](https://github.com/KohaSuomi/Koha/discussions/1969) ja sieltä voi kaikki kerrata, mitä kaikkea prosessi pitääkään sisällä. 

### 2. MTYPE:t äänikirja-aineistotyypeille

Finnaan lisättiin jo muutama vuosi sitten aineistotyyppejä äänikirjoille ja meillä on siitä avoinna [tiketti #750](https://github.com/KohaSuomi/Koha/issues/750). Uusille aineistotyypeille pitää sopia käytettävät aineistotyypit (tunnus ja kuvaus).

Kohan aineistotyyppi|			Finnan aineistolaji
---|---
PUHECD;	CD, puhe | Jakautuu kahteen: CD-äänikirja tai Celia-äänikirja
PUHETAL; Äänitallenne, puhe|E-äänikirja
PUHEKAS; Kasetti, puhe|Kasettiäänikirja
PUHELEVY; Äänilevy, puhe|Muu äänikirja

**Päätös**: 

Luodaan Celia-äänikirjalle uusi MTYPE tunnuksella CELIA ja selitteeksi Celia-äänikirja

Muissa tunnukset pidetään samana, mutta muutetaan selite vastaamaan Finnan selitteitä/kuvauksia. Pääkäyttäjien pitää käydä lisäämässä uusi MTYPE CELIA ja muuttamassa muihin tässä mainittuihin kuvaus vastaamaan Finnaa. Muutoksen voi tehdä heti MTYPEihin.

Kun kehittäjät ovat tehneet tarvittavat muutokset finnamaterialtypes-moduuliin, niin pitää ajaa ajo, joka muuttaa Celia-äänikirjoilla MTYPEn CELIAksi olemassa olevilla tietueilla.

OKM-liitännäisessä pitää CELIA lisätä määrityksissä itemTypeToStatisticalCategory:-kohtaan kategorialla Recordings. Tämän voi lisätä sen jälkeen, kun aineistotyyppi on lisätty MTYPE-auktorisoituun arvoon. Jos määritystä ei muista tehdä, epäonnistuu seuraava OKM-tilastoajo, koska se ei löydä tarvitsemiaan tietoja.

Jos kuvailupohjissa on merkittynä oletusarvoksi Celialle CDPUHE, pitää se vaihtaa CELIAksi.

### 3. Käsiteltävät kehitysehdotukset

* [Tulostusjonoon nidettä lisätessä näkyville tieto jonossa olevien niteiden määrästä #9](https://github.com/KohaSuomi/koha-plugin-visual-label-tool/issues/9)
  * Päätös: Ei toteuteta, koska kimpoissa ei ollut tarvetta ehdotetulle toiminnolle.
* [Kenttien tyhjentäminen luotaessa uusi tietue vanhan pohjalta #1979](https://github.com/KohaSuomi/Koha/issues/1979)
  * Päätös: Tehdään väliaikaisesti popup, joka huomauttaa, että kentät pitää tyhjentää, jos osoiterivillä on duplicate-tieto. Luodaan nextille ja käyttöön versionvaihdon yhteydessä. Edistetään versionvaihdon jälkeen yhteisössä bugia [Bug 18138](https://bugs.koha-community.org/bugzilla3/show_bug.cgi?id=18138) - Use MARC modification template when adding/updating bibliographic records, mikäli se ei ole edistynyt siihen mennessä.
* [Ehdotuksia, missä tilanteessa tietueita ei saa viedä Melindaan #1984](https://github.com/KohaSuomi/Koha/issues/1984)
  * Tiketti on todella laaja ja pitää sisällään ainakin kolme erillistä toiminnallisuutta. Voisiko tämän palastella pienempiin osiin ja arvioidaan sitten niiden toteutuskelpoisuus ja työllistävyys.

### 4. Muut asiat

Vaski: https://github.com/KohaSuomi/Koha/issues/1926 pidetään edelleen auki

OUTI: Niteen lainahistoria-linkki piilotettu: OUTIn pienet kirjastot tarvitsevat linkin takana olevia tietoja valintavaiheessa. OUTIssa lisätään JavaScript-kirjanmerkki, jolla käyttäjä tarvittaessa pääsee kyseiselle sivulle. OUTI ylläpitää itse JavaScriptin.

Koha-Suomen henkilökunta osallistuu Kansalliskirjaston Kirjastoverkkopäiville 22.-23.10.2025 Helsingissä.

Kirkes-kirjastoissa on päätetty, että Erika Miettinen on vuoden loppuun saakka varsinaisena jäsenenä asiantuntijaryhmässä. Anu Järvi jatkaa varajäsenenä.

### 5. Seuraava kokous

Ke 29.10.2025 klo 13

## Muistio 7/2025

Aika: Ke 27.8.2025 klo 13<br />
Läsnä: Noora Valkonen (OUTI-kirjastot), Päivi Knuutinen (Vaara-kirjastot), Pia Kusmin (Lapin kirjasto), Hanna Ikonen (Lumme-kirjastot), Kati Sillgren (Helle-kirjastot), Janne Seppänen (Lastu-kirjastot), Tuomas Kunttu (Kyyti-kirjastot), Susanna Sandell (Vaski-kirjastot), Elina Uotila (Kirkes-kirjastot), Ari Mäkiranta, Anneli Österman ja Kodo Korkalo (Koha-Suomi)

### 1. Ajankohtaiset

Robert Vallimägi on aloittanut RFID-harava-antennin ohjelmiston projektissa.

### 2. Deleted-taulujen säilytysaika ja lainahistoria

Kuinka toimitaan, jos asiakas haluaa säilyttää lainahistoriansa toistaiseksi, mutta deleted-taulujen tiedot poistetaan 5 vuotta poiston jälkeen? Nykyään Finnassa haetaan teostiedot myös deleted-tauluista niiltä osin, kun teoslinkki on olemassa old_issues-taulussa. Vanhemmissa lainoissa linkkiä (itemnumber) ei välttämättä ole, koska aiemmin tieto poistettiin, kun nide poistettiin.

Tiketti [deleted-taulujen säilytysaika #1887](https://github.com/KohaSuomi/Koha/issues/1887)

**Päätös**: Edetään alkuperäisen suunnitelman mukaisesti eli deleted-tauluista poistetaan 5 vuotta vanhemmat tiedot, vaikka se tuo asiakkaiden lainahistoriaan "Ei nimekettä" -otsikolla olevia lainoja. Kimpat tarkistavat, että Finnassa olevat tekstit ja ohjeet ovat selkeät lainahistorian osalta.

### 3. Seuraavan asiantuntijaryhmän kokoonpano

Kimpoista on tullut hallitukselle ehdotuksena seuraavat henkilöt mukaan seuraavaan Koha-Suomen asiantuntijaryhmään:

* Kyyti: Roosa Väisänen varsinainen, Tuomas Kunttu varajäsen
* Vaara: Päivi Knuutinen varsinainen, Irina Halminen varajäsen
* Lumme: Hanna Ikonen varsinainen, Katja Valjakka varajäsen
* Helle: Kati Sillgren varsinainen, Tove Selkälä varajäsen
* Kirkes: Varsinainen jäsen vielä päättämättä, Anu Järvi varajäsen
* Lastu: Janne Seppänen varsinainen, Lauri Hänninen varajäsen
* OUTI: Noora Valkonen varsinainen, Piia Semenoff varajäsen
* Vaski: Susanna Sandell varsinainen, Asko Autio varajäsen
* Lappi: Leena Kinnunen varsinainen, Pia Kusmin varajäsen

Hallituksen kokous on pe 5.9.2025 ja siellä vahvistetaan asiantuntijaryhmän kokoonpano.

### 4. Käsiteltävät kehitysehdotukset

* [Kirjautumisten lokittuminen #1926](https://github.com/KohaSuomi/Koha/issues/1926)
  * **Päätös**: Suurin osa Kohassa tehdyistä toiminnoista (lainaus, palautus, tietueiden ja niteiden muutokset yms.) kirjautuvat muutoslokille, mikä tarkoittaa, että käyttäjän on pitänyt kirjautua järjestelmään onnistuneesti ennen toiminnon tekemistä. Tässä valossa onnistuneiden kirjautumisten lokittamista ei pidetä tarpeellisena. Finna kerännee asiakastietojen kirjautumiset. Susanna varmistaa asian Finna-toimistosta.

### 5. Versionvaihdon aikataulu

Versionvaihdon alustavaksi aikatauluksi on sovittu maaliskuu ja tämä sekä 25.05 versioon tehdyt muutokset huomioon ottaen olisi kannattavaa ottaa Koha-Suomen seuraavaksi versioksi 25.05.03, jonka julkaisun tulisi tapahtua elokuussa. Näin versionvaihtoon jäisi aikaa 6-7 kuukautta (riippuen siitä, toteutetaanko vaihto maaliskuun alussa vai lopussa). Aiemmissa versionvaihdoissa vastaava aika on ollut 5 kuukautta, mutta versiossa 25.05 julkaistut muutokset mm. tyylitiedostoihin ja rajapintoihin tulevat todennäköisesti vaikuttaamaan kaikkiin Koha-Suomen omiin toiminnallisuuksiin, on tekemiselle hyvä varata aikaa tavallista enemmän.

**Päätös**: Tehdään versionvaihto viikolla 13 eli maanantai-tiistai 23.-24.3.2026 ja otetaan käyttöön versio 25.05.03. Varataan vaihtoon puolitoista päivää, ja järjestelmä voidaan ottaa käyttöön tarvittaessa aiemminkin, jos näyttää siltä, että kaikki toimii moitteetta.

### 6. Muut asiat

Otetaan käyttöön kaikissa kimpoissa ReportsLog-järjestelmäasetus ja seurataan yhteisön tikettiä [Record who last ran a report](https://bugs.koha-community.org/bugzilla3/show_bug.cgi?id=40649), jossa toivotaan, että raportin ajajista tallennetaan tarkemmin tietoja.

Tietokanta-replicalla on otettu käyttöön toiminto, joka keskeyttää yli kuusi tuntia roikkumaan jääneiden raporttien ajamiset. Tämä otetaan myöhemmin käyttöön myös main-tietokantapalvelimella.

### 7. Seuraava kokous

Tiistaina 23.9.2025 klo 13.

## Muistio 6/2025

Aika: To 12.6.2025 klo 13<br />
Läsnä: Piia Semenoff (OUTI-kirjastot), Susanna Sandell (Vaski-kirjastot), Erika Miettunen (Kirkes-kirjastot), Päivi Knuutinen (Vaara-kirjastot), Janne Seppänen (Lastu-kirjastot), Leena Kinnunen (Lapin kirjasto), Kati Sillgren (Helle-kirjastot), Hanna Ikonen (Lumme-kirjastot), Anneli Österman, Emmi Takkinen ja Ari Mäkiranta (Koha-Suomi)

### 1. Ajankohtaiset

Koha-yhteisö on julkaissut version 25.05 ja seuraavaa versionvaihtoa varten luotiin [GitHubiin tietovaranto](https://github.com/KohaSuomi/Koha-25x). Aiemmin tehtiin alustava päätös, että seuraava versionvaihto tehdään maaliskuussa 2026. Lopullinen päätös tehtävä syksyllä, jotta ehditään valmistelemaan ja testaamaan seuraavaa versiota tarpeeksi.

Harava-ohjelmiston kehittäjä Robert aloittaa elokuussa Koha-Suomen palkkalistoilla määräaikaisena 3 kuukauden ajan.

Koha-Suomen korkeakouluharjoittelija Olli aloittanut harjoittelunsa.

### 2. Tietojen säilytysaikojen tarkistus

[Tietojen säilytysajat](https://koha-suomi.fi/dokumentaatio/tietojensailytysajat/) ovat eläneet erilaisten ongelmatilanteiden vuoksi. Tarkistetaan ja selkeytetään kirjauksia.

**Päätös**: Dokumentti siivottiin ja tarkistettiin. Muutamasta kohdasta Anneli tekee vielä tiketin, koska niistä ei ollut ajastettua ajoa vielä olemassa.

### 3. Tiekartan tilannekatsaus

Käydään läpi tiekartan tilannekatsaus. Pieniä päivityksiä liitteenä olevaan tiekarttaan.

Liite: [Tiekartta2025-1.xlsx](https://github.com/user-attachments/files/20708781/Tiekartta2025-1.xlsx)


### 4. Muut asiat

Helle: Voisiko Kohaan saada toiminnon, joka lähettää asiakkaalle sähköpostiin pyynnön vahvistaa sähköpostiosoitteensa asiakkaaksi lisäämisen yhteydessä? [Yhteisössä asiasta kuusi vuotta vanha tiketti](https://bugs.koha-community.org/bugzilla3/show_bug.cgi?id=23908)
* Kati tekee meillekin tiketin tästä, edistetään.

### 5. Seuraava kokous

Ke 27.8.2025 klo 13

## Muistio 5/2025

Aika: Ke 21.5.2025 klo 13<br />
Läsnä: Päivi Knuutinen (Vaara-kirjastot), Ari Mäkiranta, Anneli Österman, Emmi Takkinen ja Kodo Korkalo (Koha-Suomi), Noora Valkonen (OUTI-kirjastot), Hanna Ikonen Lumme-kirjastot), Tuomas Kunttu (Kyyti-kirjastot), Katri Sillgren (Helle-kirjastot), Susanna Sandell ja Asko Autio (Vaski-kirjastot), Lauri Hänninen (Lastu-kirjastot), Riikka Mustajärvi (Kirkes-kirjastot)

### 1. Ajankohtaiset

* Yllättävä käyttökatkos ke 14.5.2025
  * Katkoksen perimmäistä syytä ei vielä tiedetä, mutta se liittynee jollakin tavalla palvelimen käyttöjärjestelmän päivitykseen.
  * Käyttöjärjestelmäpäivitykset on pyritty tekemään tähän mennessä niin, että niistä aiheutuisi mahdollisimman lyhkäset käyttökatkot, mutta jatkossa joudutaan todennäköisesti käyttämään enemmän aikaa päivityksiin, jolloin myös katkokset tulevat olemaan pidempiä. Koettiin kuitenkin, että pidempi ennakoitu katkos on parempi kuin odottamaton käyttökatkos virhetilanteen vuoksi.
* [Varausten noutohylly -toiminnon tilannekatsaus](https://github.com/KohaSuomi/Koha/issues/1686) / Susanna
  * Susanna kertoi ja Anneli näytti, miltä varausten noutohylly-toiminto näyttää tällä hetkellä. Työ on jo melko pitkällä, mutta käyttöönotto menee todennäköisesti syksylle.
* RFID-harava-projekti / Asko
  * Turku etsii kumppaneita saattamaan heillä kehitetty RFID-haravan ohjelma avoimen lähdekoodin ohjelmaksi, jolloin sitä pystyisi käyttämään muutkin ja sen jatkokehityksen voi tarvittaessa ostaa mistä vain.
  * Kiinnostuneita mukaan tulijoita on Vaskin lisäksi Lumme, Kotka, Lastu ja Helle.
* Seuraavan asiantuntijaryhmän kokoonpano
  * Ilmoittakaa Annelille viimeistään elokuun alkupuolella varsinainen ja varajäsen
  * Kyyti: Roosa Väisänen varsinainen, Tuomas Kunttu varajäsen
  * Vaara: Päivi Knuutinen varsinainen, Irina Halminen varajäsen
  * Lumme: Hanna Ikonen varsinainen, Katja Valjakka varajäsen
  * Helle: Kati Sillgren varsinainen, Tove Selkälä varajäsen
  * Kirkes: Riikka Mustajärvi varsinainen, Anu Järvi varajäsen

### 2. Kehitysehdotukset

* [Lainamäärän rajoitus toimimaan siten, että asiakas ei voi lainata enemmän kuin lainarajoituksiin on tallennettu #1800](https://github.com/KohaSuomi/Koha/issues/1800)
Koha-Suomen asiantuntijaryhmä 21.5.2025: 
  * Tutkitaan ja testataan emonide-toiminnallisuutta, saisiko sillä toteutettua paremmin pitävät lainarajat.
    * Sovitaan pääkäyttäjäpalaverissa pienempi ryhmä, joka testaa ominaisuutta laajemmin.
  * Tekisikö Piia uuden tiketin bugzillaan toimimattomasta asiakastyyppikohtaisesta lainarajasta?
  * Koha-Suomi seuraa jo olemassa olevaa Bugzilla-tikettiä ja avustaa tarvittaessa.
* [Palautussivun kuljetusmodaalin valintanappien parannus #1741](https://github.com/KohaSuomi/Koha/issues/1741)
  * Kehittäjät tutkivat, onko tämä toteutettavissa. Jos on, yhdistetään se nykyiseen IntranetUserJS: Qslip keyboard shortcut -liitännäiseen (nimetään uudelleen).

### 3. Muut asiat

* [Varausten priorisointi](https://github.com/KohaSuomi/Koha/issues/1563)
  * Anneli kaivellut jonkin verran erilaisia raportteja. Minkälaisille raporteille on tarvetta?
  * Tarvitaan tietoja tikettiin: Kuinka usein viikossa kuljetus liikkuu eri yksiköiden välillä ja minkälaisella mallilla? Meneekö kaikki esim. yhden pisteen kautta.
  * Asiantuntijaryhmä 21.5.2025: Perustetaan erillinen työryhmä, joka miettii tarkemmin säännöt. Halukkaat, ilmoittakaa Annelille elokuun alkuun mennessä kimpan edustaja. Sovitaan Koha-Suomen palaverissa, kuka kehittäjistä tulee mukaan. Anneli toimii kokoonkutsujana.
* Itsepalvelulainaukset asiakasvarmenteen taakse / Noora
  * Asiasta keskusteltu kokouksessa 12/24
  * OUTI-kirjastojen osalta ongelmaksi jäivät Istekin hallinnoimat koulukirjastojen VDI-päätteet, joihin asiakasvarmenteen automaattista hyväksyntää ei saatu toimimaan. Muiden OUTI-kirjastojen osalta OK. VDI on Oulussa väistyvä tekniikka. Uusi yritys siis, kun VDIt korvataan jollain muulla pääte/kioskimoodisella tietokoneella.

### 4. Seuraava kokous

To 12.6.2025 klo 13

## Muistio 4/2025

Aika: Ke 16.4.2025 klo 13<br />
Läsnä: Ari Mäkiranta, Noora Valkonen (OUTI-kirjastot), Pia Kusmin ja Leena Kinnunen (Lapin kirjasto), Päivi Knuutinen (Vaara-kirjastot), Hanna Ikonen (Lumme-kirjastot), Roosa Väisänen (Kyyti-kirjastot), Janne Seppänen (Lastu-kirjastot), Riikka Mustajärvi (Kirkes-kirjastot), Susanna Sandell (Vaski-kirjastot), Kati Sillgren (Helle-kirjastot), Anneli Österman ja Johanna Räisä (Koha-Suomi)

### 1. Ajankohtaiset

* Palvelimien käyttöjärjestelmäpäivitys tehdään toukokuun huoltokatkossa 14.5.2025. Päivitys pyritään pitämään normaalin huoltokatkon aikarajoissa. 

* [Suomi.fi-tiedote](https://asiakastiedotteet.dvv.fi/a/s/89627005-398c9f45e420db4e5143abb3c6ba7929/2241547)
  * Suomi on siirtymässä kohti ensisijaisesti digitaalista viranomaisviestintää. Käyttäjälle ehdotetaan 12.5.2025 alkaen Suomi.fi-viestien käyttöönottoa, kun hän tunnistautuu vahvasti julkisen hallinnon asiointipalveluihin. Tämä muutos Suomi.fi-tunnistuksessa voi aiheuttaa asiakasyhteydenottoja, joihin on hyvä varautua.
  * [Dokumentaatio Suomi.fi-käyttöönotosta Kohassa](https://github.com/KohaSuomi/koha-suomi-messaging/wiki). Suositellaan käyttöönottoa.
     * Postin vyöhyke-hinnoittelu aiheutti ihmetystä epämääräisyydellään:
       * A-alue Kaupunkien taajamavoittoisimmat postinumeroalueet, lyhyet jakelureitit ja jakelupisteiden määrä korkea
       * B-alue Muut taajama-alueiden postinumerot, lyhyet jakelureitit ja jakelupisteiden määrä suuri
       * C-alue Haja-asutusalueen postinumerot, pitkät jakelureitit ja jakelupisteiden määrä vähäinen
     * Lastussa ei ole tullut käyttöönotosta kustannuksia Suomi.fin suunnalta

### 2. Kehitysehdotukset

* [Lastseen-arvon päivittyminen maksujen luomisen ja maksamisen yhteydessä #1702](https://github.com/KohaSuomi/Koha/issues/1702)
  * Toteutetaan. Pyritään viemään myös yhteisöön. 
* [Lastseen-arvon päivittyminen Vaihda salasana -toiminnon yhteydessä #1742](https://github.com/KohaSuomi/Koha/issues/1742)
  * Ei toteuteta, koska ei tällä hetkellä keksitty tilanteita, joissa asiakas haluaisi vaihtaa salasanan, mutta ei sitten käyttäisi mitään muita palveluja, jotka päivittävät lastseen-arvon. Palataan asiaan, jos tulee vastaan tapauksia, joissa salasanan vaihdon olisi hyvä päivittää lastseen-arvo. 
* [EDItX-tilauksen kautta luoduille niteille mahdolliseksi lisätä automaattisesti damaged-arvo #1714](https://github.com/KohaSuomi/Koha/issues/1714)
  * Suurimmalla osalla kimpoissa ei ollut tarvetta lisätä automaattisesti damaged-arvoa EDItX:n kautta. Vaskissa kokeillaan oletussääntöä varovasti ja jos näyttää, ettei se toimi, otetaan asia uudelleen käsittelyyn. Ei toteuteuta tällä hetkellä.
* [Tarratulostustyökaluun tarrapohjan kopiointimahdollisuus #1786](https://github.com/KohaSuomi/Koha/issues/1786)
  * Toteutetaan niin, että lisätään tarrapohjien tuonti- ja vientiominaisuus JSON-muodossa. 
* [Nidehistorian valmis linkki JS-liitännäiseksi #1788](https://github.com/KohaSuomi/Koha/issues/1788)
  * Toteutetaan 
* [Aikakatkaisun rimpsu JS-liitännäiseksi #1789](https://github.com/KohaSuomi/Koha/issues/1789)
  * Toteutetaan 
* [Kuvailupohjan ja aineistotyypin vaihtuminen automaattisesti kiinteämittaisten kenttien mukaan #1659](https://github.com/KohaSuomi/Koha/issues/1659)
  * Ei toteuteta, koska ajansäästö on pieni suhteessa toteutuksen työmäärään.
* [Tarratulostuksen kehittäminen viivakoodien luettavuuden parantamiseksi #7](https://github.com/KohaSuomi/koha-plugin-visual-label-tool/issues/7)
  * Muutettiin bugi-tyyppiseksi ja tutkitaan, onko ongelmalle mitään tehtävissä.

### 3. Muut asiat
* Asiakasvarmenteen uusiminen ja jakeluaikataulu
  * nykyinen asiakasvarmenne vanhenee 7.9.2025
  * uuden varmenteen jakelu kimppoihin 11.8.2025 mennessä.
  * asiakasvarmenteelle asetetaan maksimikesto, jonka selaimet hyväksyvät (390 päivää?)
* [Varausten priorisointi](https://github.com/KohaSuomi/Koha/issues/1563) - miten edetään?
  * Kuinka usein viikossa kuljetus liikkuu eri yksiköiden välillä ja minkälaisella mallilla? Meneekö kaikki esim. yhden pisteen kautta.
  * Mikä on varauksen noutoaika?
  * Onko valmiita raportteja?
      * Anneli tutkii 
  * Kootaan tiedot tikettiin. 
* Itsepalvelulainauksen pin-koodikysely / OUTI
  * suurimmassa osassa kimppoja on pin-koodin kysely päällä sip-automaateilla
  * Kohan itsepalvelulainaus on käytössä OUTIssa ja Hellessä, joista Hellessä salasanan kysely on päällä
  * Koha-Suomi suosittelee pin-koodin käyttöönottoa itsepalvelulainauksessa ja sip-automaateilla.

* Kimpoissa voitaisiin jo miettiä seuraavan asiantuntijaryhmän edustusta (jäsen ja varajäsen). Valinta elo-syyskuussa, kun hallitus kokoontuu.

### 4. Seuraava kokous

Ke 21.5.2025 klo 13

## Muistio 3/2025

Aika: To 13.3.2025 klo 13<br />
Läsnä: Ari Mäkiranta (Koha-Suomi), Päivi Knuutinen (Vaara-kirjastot), Hanna Ikonen (Lumme-kirjastot), Tuomas Kunttu (Kyyti-kirjastot), Kodo Korkalo (Koha-Suomi), Leena Kinnunen (Lapin kirjasto), Riikka Mustajärvi (Kirkes-kirjastot), Asko Autio ja Susanna Sandell (Vaski-kirjastot) Noora Valkonen (OUTI-kirjastot), Kati Sillgren (Helle-kirjastot), Janne Seppänen (Lastu-kirjastot), Anneli Österman (Koha-Suomi)

### 1. Ajankohtaiset

Koha-seminaariin ilmoittautuminen viimeistään perjantaina 14.3.2025. [Linkki ilmoittautumiseen](https://docs.google.com/forms/d/e/1FAIpQLSdHW_nKwe7IbDiSmWjrCIdbYiNEgoE73NW5OW6nx1rMsN5FFQ/viewform?usp=sharing).

Hankintalain uudistamisen lausuntoaika päättyi viikolla 11. Nyt odotellaan, tuleeko ehdotukseen muutoksia ja lopullista versiota.

### 2. Tikettien priorisointi

Koha-Suomen palaverissa käytiin läpi tikettien priorisoinnin ehdotus ja esille tuli ajatus, että työllistävyys ei saisi vaikuttaa indeksiarvoon, koska mitä työllistävämpi työ on, sitä kaukaisemmaksi sen toteutus prioriteetin mukaan.

**Päätös**: Kokeillaan jättää kiireellisyys pois indeksiarvosta, jolloin nähdään, tuleeko liian suurelle osalle tikettejä sama indeksiarvo. Kiireellisyys otetaan huomioon aikataulua päätettäessä. Kiireellisyysarvo muutetaan positiiviseksi arvo nykyisen negatiivisten arvojen sijaan.

### 3. Kehitysehdotukset

* [Kuvailupohjan ja aineistotyypin vaihtuminen automaattisesti kiinteämittaisten kenttien mukaan #1659](https://github.com/KohaSuomi/Koha/issues/1659)
  * Ei vielä päätöstä, pyydettiin lisätietoja. 
* [Hyllyvaratun teoksen lainatapahtuman viesti valinnaiseksi #1681](https://github.com/KohaSuomi/Koha/issues/1681)
  * **Päätös**: Piilotetaan CSS:llä ylimääräiset valinnat: "Ei, älä lainaa", "Peruuta lainaus ja tee varaus" sekä "Peruuta varaus" -valintaruutu
* [Sukunimi erottumaan selvästi etunimistä #56](https://github.com/KohaSuomi/Bugiton/issues/56)
  * **Päätös**: Tehdään sukunimen esitystavan muutos alkuunsa vain laskutukseen, koska tarve kuulosti olevan isompi siellä. Odotetaan sivupohjamuutoksien valmistumista yhteisössä ja tuodaan se sitten versionpäivityksen mukana meidän versioon. 
* [EDItX-tilauksen kautta luoduille niteille mahdolliseksi lisätä automaattisesti damaged-arvo #1714](https://github.com/KohaSuomi/Koha/issues/1714)
  * Ei vielä päätöstä, pyydettiin lisätietoja.
* [Service-check raportit näkymään Kohaan #1720](https://github.com/KohaSuomi/Koha/issues/1720)
  * **Päätös**: Toteutetaan
* [OpacHiddenItemsHidesRecords-asetuksen tieto Finnaan, jotta tietueiden piilotus toimisi #11](https://github.com/KohaSuomi/koha-plugin-rest-di/issues/11)
  *  Selvitetään alustavasti, miten piilotus tällä hetkellä toimii ja missä tämä piilotus pitäisi toteuttaa, jos se päätetään toteuttaa. Käsitellään uudelleen, kun on lisätietoja. 
* [Niteen siirtäminen kuljetettavaksi mahdolliseksi rajapinnan kautta #1732](https://github.com/KohaSuomi/Koha/issues/1732)
  * Ei vielä päätöstä, pyydettiin lisätietoja.

### 4. Muut asiat

VTJ-poiminta: Miten käsitellään kuolleeksi ilmoitettujen henkilöiden kirjastokortit?
* kirjastokortti disabloidaan
* kirjataan huomautus virkailijalle -kenttään
* virkailijat käyvät läpi huomautuksella hakevan raportin avulla mahdollisesti poistettavat asiakastietueet


### 5. Seuraava kokous

Ke 16.4.2025 klo 13


## Muistio 2/2025

Aika: 12.2.2025 klo 13<br />
Läsnä: Noora Valkonen (OUTI), Susanna Sandell (Vaski), Kodo Korkalo, Ari Mäkiranta, Anneli Österman (Koha-Suomi), Hanna Ikonen (Lumme), Päivi Knuutinen (Vaara), Riikka Mustajärvi (Kirkes), Janne Seppänen (Lastu), Kati Sillgren (Helle), Leena Kinnunen (Lappi), Tuomas Kunttu (Kyyti)

### 1. Ajankohtaiset

* [Koha-seminaarin ilmoittautuminen](https://github.com/KohaSuomi/Koha/discussions/1665) on auki.
* [Seuraava Bugiton 21.2.2025 klo 13](https://github.com/KohaSuomi/Koha/discussions/1666)
* Hankintalaki-asiassa (inhouse-yhtiöt) on menossa lausuntokierros. Koha-Suomi on tekemässä myös lausunnon, jota kunnat voivat hyödyntää luodessaan omaa lausuntoaan. Toiveena on, että mahdollisimman moni kunta tekisi myös lausunnon. Koha on vain pieni osa kokonaisuutta, asia koskee myös esim. jäteyhtiöitä, Tieraa, Monetraa ym.

### 2. Kohan signumiin vain luokka ja pääsana

Signum-työryhmä on nyt kokoontunut kolmesti ja tutkinut, testannut ja pohtinut [tiketin #923](https://github.com/KohaSuomi/Koha/issues/923) ehdotusta, että Kohan signumiin eli items.itemcallnumber-kenttään laitettaisiin vain luokka ja pääsana ja tullut siihen päätöksen, että ehdottaa asiantuntijaryhmälle ehdotuksen hyväksymistä.

Muutoksen etuja:

- Selkeys saatavuustiedoissa:
	- virkailija-Kohan saatavuustiedoissa näkyisi luokka ja pääsana, muut tarvittavat tiedot näkyvät viereisistä sarakkeista. Esim. nyt signumissa näkyvä PK kertoo että kyse on pääkirjastosta, mutta ei minkä kunnan pääkirjasto
	- varsinkin Finnassa signumissa näkyvät lyhenteet ovat täysin tarpeettomia asiakkaille. Luokka ja pääsana riittää.
- Seuraavia Koha-Suomen omia säätöjä saataisiin rutkasti yksinkertaistettua
	- Signum- ja pääsanapluginit https://github.com/KohaSuomi/Koha-23x/issues/17
	- Luokitusoppaissa omia järjestelysääntö-plugineja https://github.com/KohaSuomi/Koha-23x/issues/21
- Niteiden erämuokkauksessa ei enää ilmenisi sitä ongelmaa, ettei se osaa päivittää signumia esim. hyllypaikkaa muutettaessa. Vain erämuokkaus ja uusi tarra. Ei enää signumien muokkausta yksi kerrallaan.

Mihin ei vaikuta:
- tarroihin, niihin saadaan jatkossakin samat tiedot kuin tähänkin mennessä.

Mihin vaikuttaa:
- Perustiedot-näytöllä hyllypaikka- ja kirjasto-tieto katsottava kotikirjasto-sarakkeesta.
- Kaikkialla Kohassa, missä on "Luokka"-sarake, näkyy jatkossa vain luokka ja pääsana. Tarkistettava kimpoissa, että hyllypaikka-sarake on tarvittaessa näkyvillä eikä sitä ole piilotettu taulun asetuksissa.
- raportit ja viestipohjat tarkistettava, että niissä on jatkossa tarvittavat tiedot, jos on käytetty items.itemcallnumber-kentän tietoja.
- automaattien lajittelut: hyllypaikkatieto voidaan välittää bin-arvona SIP2SortBinMapping-järjestelmäasetuksen avulla
- tarratulostimen tarrapohjat pitää säätää niin, että tarvittavat tiedot saadaan tarroille. Lopputulos voi olla hieman erilainen kuin aiemmin, jos kirjastossa on lisätty käsin hyllypaikkatiedon yhteyteen esim. kirjasto- tai kokoelmatietoja, mutta tarrapohjalle saa tarvittaessa esim. kirjastolyhenteen tai kokoelmakoodin (selkokielisenä tai koodina).
- signum- ja pääsanaliitännäisistä voidaan suurimmasta osasta luopua ja tilalle tulee/tehdään vain yksi, joka muodostaa items.itemcallnumber-kenttään signumin muodossa "luokka pääsana".
- luokitusoppaiden järjestelysääntö-liitännäisissä voidaan luopua outi-mallisesta liitännäisestä.
- Finnassa nidetiedot selkeytyvät, kun saatavuustiedoista poistuu erilaiset lyhenteet.

![kuva](https://github.com/user-attachments/assets/329c0bbb-e06b-41cc-a4f6-1283fad97b77)
- niteiden erämuokkauksessa pystyy kattavammin muokkaamaan signumeja, koska ei tarvitse huomioida hyllypaikkaa.


Muutoksen mahdollisia haittoja:
- voi aiheuttaa työjärjestysmuutoksia esim. tarratulostuksessa
- voi aiheuttaa muutoksia tarran ulkonäköön
- voi aiheuttaa muutoksia viestien sisältöön

Selvitettävä:
- mahdolliset muut vaikutukset Finnan puolelle. Tarviiko muutos esim. uudelleenharavointeja/indeksointeja

**Päätös:** Lähdetään edistämään muutosta ja suunnitelemaan toteutusaikataulua. Toiveena tuli, että valmistelulle varataan tarpeeksi aikaa.

### 3. Tikettien priorisointi

Tikettien priorisointi -ryhmä on tehnyt ehdotuksen siitä, miten kehitysehdotukset voisi priorisoida ja toteutukselle määrittää aikataulu. Ehdotus on kirjattu Koha-tietovarannon [Tikettien priorisointi](https://github.com/KohaSuomi/Koha/wiki/Tikettien-priorisointi) -wikiin.

Käydään läpi ehdotus ja testataan voisiko se toimia. Kehitetään tarvittaessa ehdotusta eteenpäin.

Pohdittavaa:
- mitkä kaikki tiketit priorisoidaan? Ehdotuksena työryhmällä, että alkuunsa vain kehitysehdotukset ja kunhan niiden kanssa on harjoiteltu ja saatu kokemuksia, voidaan priorisoinnin laajentamista ja sen tekijöitä harkita. Alustavasti mietittiin, että bugit priorisoisi Koha-Suomen vanhemmat kehittäjät ja jos tulee tilanne, että tiketin kirjaaja on prioriteetistä eri mieltä, voidaan asia käsitellä asiantuntijaryhmässä.
- priorisoidaanko kaikki vanhat, jo käsitellyt kehitysehdotukset ja millä kokoonpanolla se tehdään?
- voiko prioriteeteille luoda "kiinteän" ehdotusaikataulun, kuinka monen kuukauden sisään työ pyritään aloittamaan.

**Päätös**: Priorisointia kokeiltiin kokouksessa yhden kehitysehdotuksen kohdalla (muita ei tarvinut priorisoida) ja päätettiin jatkaa testailuja seuraavassa kokouksessa.

### 4. Käsiteltävät tiketit

* [Huollettavan asiakastiedon muokkaus: Asiakastakaaja-osion Suhde-arvo valmiiksi valituksi #302](https://github.com/KohaSuomi/Koha/issues/302)
  * Tehdään JS-liitännäinen
* [Tarratulostukseen mahdollisuus jakaa viivakoodeja toiselle käyttäjälle #1558](https://github.com/KohaSuomi/Koha/issues/1558)
  * Ei toteuteta, koska toiminnolle ei ole tarvetta.
* [Tarratulostukseen mahdollisuus ohittaa tietty kokoelmakoodi #1561](https://github.com/KohaSuomi/Koha/issues/1561)
  * Ei toteuteta, koska toiminnolle ei ole tarvetta.
* [Tarratulostukseen numerointi #1614](https://github.com/KohaSuomi/Koha/issues/1614)
  * Toteutetaan.
* [Asiakastietoon muodostumaan automaattisesti Kohassa ja Finnassa näkyvä viesti liittyen omien tietojen tarkistamiseen #1573](https://github.com/KohaSuomi/Koha/issues/1573)
  * Ei toteuteta Kohaan, vaan tehdään Finna-toimistoon ehdotus, että asiakkaille tulisi kirjautumisen jälkeen esille esim. kerran vuodessa yhteystietojen tarkistuspyyntö.
* [Yli 50 epäonnistunutta kirjautumista ei kirjaudu lokille eikä siitä aiheutuvaa rajoitusta muodostu asiakkaan tietoihin. #1635](https://github.com/KohaSuomi/Koha/issues/1635)
  * Kohan toimintalogiikka on muuttunut, eikä rajoituksen lisääminen enää onnistu. Toiminnosta luovutaan tällaisena.

### 5. Muut asiat

Ei muita asioita.

### 6. Seuraavat kokoukset

To 13.3.2025 klo 13

## Muistio 1/2025

Aika: 8.1.2025 klo 13<br />
Läsnä: Ari Mäkiranta, Anneli Österman ja Kodo Korkalo (Koha-Suomi) Kati Sillgren (Helle-kirjastot), Anni Rajala ja Susanna Sandell (Vaski-kirjastot), Janne Seppänen (Lastu-kirjastot), Noora Valkonen (OUTI-kirjastot), Riikka Mustajärvi (Kirkes-kirjastot), Hanna Ikonen (Lumme-kirjastot), Leena Kinnunen (Lapin kirjasto), Päivi Knuutinen (Vaara-kirjastot), Tuomas Kunttu (Kyyti-kirjastot)

### 1. Ajankohtaiset

Vuodenvaihteessa tehdään monenlaisia vuosittaisia ajoja kuten vuoden 2024 OKM-tilastot, julkisoikeudellisten maksujen vanhentamisajot sekä Teostolle lainatilastot. Myös epäaktiivisten asiakkaiden poistoajot ovat työn alla.

### 2. Seuraavan versionvaihdon ajankohta

Päätetään seuraavan versionvaihdon ajankohta. Jos vaihto tehdään entiseen tapaan toukokuussa, niin ehdolla on ollut aiemmissa kokouksissa viikkojen 20-21 maanantait. Lappi ja Siilinjärvi ilmoittanut ennakkoon, että kumpi tahansa viikko sopii. Vaski toivoo viikkoa 20.

Seuraavassa Kohan versiossa 24.11 on isoja muutoksia sivupohjien ylläpitoon, kun Bootstrap päivittyy versioon 5. Se muutos on edelleen yhteisössä osittain kesken, joten vaarana on, että otamme käyttöön huonosti toimivan järjestelmän.

Palvelimien ja Koha-asennusten käyttöjärjestelmät pitää päivittää täysin uuteen versioon, koska nykyisen käyttöjärjestelmän tukiaika päättyy 31.5.2025. Tämä on iso työ ja vie paljon työaikaresursseja.

**Päätös**: Vuonna 2025 ei tehdä versionpäivitystä. Varataan alustavasti aika versionvaihdolle maaliskuulle 2026. Kimpoissa selvitellään sopivat päivät.

### 3. Koha-seminaarin ohjelma

Ehdotuksia:
* OUTI: voisiko Turku esitellä kellutustyökalua
* taukojumppaa Koha-Suomen henkilökunnan toimesta
* Ari:
  * yhtiön toiminta
  * kyselee vielä tieteellisiltä aiheita
  * Esa-Pekka Kansalliskirjastosta
* Tiekartan painopistealueet: ryhmätyö?
* Karoliina Kanerva Kyytistä pitää lyhyen etäesityksen hallitustyöskentelystä
* Turku: RFID-haravatoteutuksen esittely
* Kaukolainamoduulin standardointi - missä mennään
* Bibframe - missä mennään
* Kellutuksen tilanne

### 4. Tiekartta

Käydään läpi tiekartta vuodelle 2025.

Liite: [Tiekartta2025.xlsx](https://github.com/user-attachments/files/18357482/Tiekartta2025.xlsx)

**Päätös**: Perustetaan ryhmä, joka tutustuu Kohan kaukolainamoduuliin. Mukaan Anneli ja kehittäjä Koha-Suomesta, Semenoffin Piia OUTIsta, Janne Seppänen Lastusta, Päivi Knuutinen Vaarasta. Muita halukkaita osallistujia voi ilmoittaa Annelille.

### 5. Vaski: noudettavien varausten käsittelyn nopeuttaminen

Susanna ja Anni esittelevät, mitä Vaski-kirjastoissa on suunniteltu noudettavien varausten käsittelyn nopeuttamiseksi.

**Päätös**: Käsittelyn nopeutus ei välttämättä vaadi isoja muutoksia Kohaan. Tarvetta voinee olla esimerkiksi noutoilmoitusten sisältöihin. Perustetaan ryhmä, joka miettii, miten varausten noudon prosesseja voisi virtaviivaistaa. Mukaan alustavasti Vaski, Lastu, Oulu. Kokoonkutsujana Susanna Sandell, eli ilmoittakaa hänelle, ketkä kaikki haluavat mukaan.


### 6. Kehitysehdotusten läpikäynti

* [Tarratulostukseen mahdollisuus jakaa viivakoodeja toiselle käyttäjälle #1558](https://github.com/KohaSuomi/Koha/issues/1558)
* [Tarratulostukseen mahdollisuus ohittaa tietty kokoelmakoodi #1561](https://github.com/KohaSuomi/Koha/issues/1561)

Siirretään käsittely seuraavaan kokoukseen.

### 7. PowerBI-vertaisryhmän tilannekatsaus

Ryhmään tarvittanee täydennystä jälkeenpäin mukaan liittyneistä kimpoista (Kirkes ja Lastu), Koha-Suomen edustus "kuunteluoppilaana" voisi ehkä olla myös hyvä, jotta Koha-Suomessakin tiedettäisiin ryhmän toiminnasta. Olisiko mahdollista tahdä ja julkaista PowerBI:tä varten vakiomuotoinen datasetti, jotta samaa työtä ei tarvitsisi tehdä kaikissa kimpoissa erikseen?

**Päätös:**
Ryhmää täydennetään ja Kirkeksestä mukaan tulee Uotilan Elina (Järvenpää). Lastusta kolme osallistumassa Lahdesta. Koha-Suomesta mukaan Emmi Takkinen, mutta seuraavaan palaveriin (ma 13.1.) osallistuu vapaan vuoksi joku muu kehittäjä.

### 8. KaTi-työryhmän perustaminen

Yhteiseen kuvailutietovarantoon siirtymistä varten tarvitaan työryhmä, jossa voidaan hahmotella esimerkiksi kuvailun työnjako ja tietueiden yhdistelysäännöt.

**Päätös**: Perustetaan ryhmä ja pyydetään kuvailuryhmää nimeämään ryhmän jäsenet. Koha-Suomen puolelta koollekutsujana ja koordinoijana Kodo. 

### 9. Muut asiat

* Hypernova on kysellyt, olisiko heidän asiakkaiden mahdollista poimia osakohteita TäTistä. Keskustellaan, onko tämä sopimusteknisesti ja teknisesti mahdollista.
  * Tekninen ongelma: meillä ei ole ulospäin aukiolevaa poimintayhteyttä ja sen toteuttaminen on työlästä ja laskutettavaa työtä.
  * Kimpat/kunnat ostavat kuvailutyötä Kirjastopalvelulta, onko sopimusteknisesti oikein jakaa dataa eteenpäin.
  * **Päätös**: Teknisesti ja sopimusteknisesti emme pysty avaamaan pääsyä TäTiin. Suosittelemme olemaan yhteydessä Melindaan poimintayhteyttä varten.
* Koha-workerien määrän dynaaminen säätäminen järjestelmään kohdistuvan kuorman mukaan tarvitsisi urhean pilottikimpan.
  * Lappi selvittää, voisiko he olla urhea pilottikimppa.
* Uutiskirjeen aikataulu ja vastuutus
  * Neljä kirjettä tuntui liian monelta viime vuonna, kimpoissa oli hankala keksiä sisältöä niin lyhyillä aikaväleillä.
  * Julkaistaan vuonna 2025 kaksi uutiskirjettä
    * maaliskuun loppu: Lastu keräysvastuussa
    * lokakuun loppu: Lumme keräysvastuussa
* Tikettien priorisointi -ryhmän järjestäytyminen
  * to 16.1. klo 13 tai ke 22.1. klo 14 

### 10. Seuraava kokous

Keskiviikkona 12.2.2025 klo 13-15.

