---
layout: single
permalink: /hallituksentiedotteet2025
hidden: true
header:
  overlay_color: '#5e616c'
  overlay_image: /assets/images/cropped-pexels-photo-113850.jpeg
toc: true
title: 'Hallituksen tiedotteet 2025'
---

Tällä sivulla on Koha-Suomen hallituksen tiedotteet vuodelta 2025. Ylimmäisenä on aina uusin tiedote.

## Koha-Suomen hallituksen tiedote 5/2025

14.5.2025

Hei,

Hallituksen toukokuun kokouksessa käytiin läpi perinteisesti kesäkuun yhtiökokousjärjestelyjä ja -tiedotusta. Yhtiökokous pidetään Mikkelissä 16.6.2025 klo 12.00. Käytännöt ovat samat kuin viime vuonna ja Koha-Suomi lähettää kokousohjeet ja -materiaalit omistajakuntiin toukokuussa. Kokoukseen on etämahdollisuus kaikille. 

Nykyinen Koha-Suomen hallitus piti kautensa viimeisen kokouksen ja uusi hallitus päätetään yhtiökokouksessa nimeämistoimikunnan esityksestä. Toimitusjohtaja ja uuden hallituksen puheenjohtaja tiedottavat syksyn aikatauluista ja jokaisen kokouksen tiedote lähtee samalla tavoin jakeluun tällä jakelulistalla. Jos teillä on tullut jotain henkilövaihdoksia kirjastoissanne tai kimpoissanne, niin ilmoittakaa siitä toimitusjohtajalle tai minulle. Koha-Suomen hallitus kiittää kaikkia aktiivisesta osallistumisesta ja hienoa, että tiedotus järjestyy teidän kauttanne jokaiseen kirjastoon.

Tämän viikon perjantaina on vielä Koha-kirjastojen johtajien aamukahvit, tapaamme osan teistä siellä.

Liitteenä myös toimitusjohtajan raportti 5/2025.

Mukavaa kesän odotusta kaikille, välitäthän tiedotetta eteenpäin kirjastoillenne ja kimpoille. 

Jos tulee kysyttävää, niin olkaa yhteydessä Ariin ja minuun.

Koha-Suomen hallituksen puolesta,

Jouni Pääkkölä
hallituksen pj.

Toimitusjohtajan raportti 5/2025: [Toimitusjohtajan raportti 5 25.pdf](https://github.com/user-attachments/files/20207852/Toimitusjohtajan.raportti.5.25.pdf)


## Koha-Suomen hallituksen tiedote 4/2025

2.5.2025

Hei,

viimeisessä Koha-Suomen hallituksen kokouksessa 25.4. käytiin läpi lähinnä tilinpäätösasioita. Hallitus totesi, että yhtiöjärjestyksen mukaan yhtiön tarkoituksena ei ole tavoitella voittoa eikä se jaa omistajilleen osinkoa, vaan mahdollinen voitto käytetään yhtiön tarkoituksen toteuttamiseen. Niinpä hallitus esittää edelleen kesäkuun yhtiökokoukseen että tilikauden tulos –9 002,07 € kirjataan omaan pääomaan ja että osinkoa ei jaeta. Lopullinen tilinpäätös käsitellään ja päätetään kesäkuun yhtiökokouksessa. Yhtiökokouskutsut tulevat toukokuun aikana kuntien kirjaamoihin.

Liitteenä myös toimitusjohtajan raportti 4/2025. Huhtikuun alussa ollut järjestelmäkatko ei johtunut ulkoisesta tekijästä.

Mukavaa alkavaa toukokuuta, välitäthän tiedotetta eteenpäin kirjastoillenne ja kimpoille. 

Yst.terv. Nina Sipola, hallituksen varapj.

Liitteet: [Toimitusjohtajan raportti 4_25.pdf](https://github.com/user-attachments/files/20011166/Toimitusjohtajan.raportti.4_25.pdf)


## Koha-Suomen hallituksen tiedote 3/2025

21.3.2025

Hei kaikille

Tämän aamun Koha-Suomen hallituksen kokouksessa käytiin läpi omistajakunnilta tulleet kommentit yhtiön osakassopimuksen päivittämiseen. Lopullinen päivitysesitys käsitellään ja päätetään kesäkuun yhtiökokouksessa.

Koha-Seminaari 27. - 28.3.2025 Turussa.

Liitteenä myös toimitusjohtajan raportti 3/2025.

Mukavaa ja aurinkoista kevätpäivää!

Välittäkää tiedotetta kirjastoillenne ja kimpoillenne!

Jos tulee mitä vain kysyttävää, niin laittakaa viestiä Arille ja minulle päin.

Jouni Pääkkölä, hallituksen pj.

Liite: [Toimitusjohtajan raportti 3 25.pdf](https://github.com/user-attachments/files/19387333/Toimitusjohtajan.raportti.3.25.pdf)


## Koha-Suomen hallituksen tiedote 2/2025

20.2.2025

Hei kaikille

Tämän aamun Koha-Suomen hallituksen kokouksen tiedotteessa keskitytään Koha-Suomen lausuntoon (Työryhmämietintö hallituksen esitykseksi hankintalain, erityisalojen hankintalain sekä rikosrekisterilain 6 b §: n muuttamiseksi)

Liitteenä on Koha-Suomen lausunto yllä mainittuun asiaan ja samalla teidän käyttöönne omistajakunnissa.

Esitetyssä luonnoksessa hallituksen esitykseksi hankintalain muuttamisesta ei ole tehty lain muutosten vaikutustenarviota. Tällä hetkellä Koha-Suomi Oy panostaa lausuntoon, ja hallitus seuraa lakiesityksen kehittymistä. Laki koskee laajasti kuntaomisteisia yhtiöitä ja sen vaikutukset ovat siten huomattavat. Koha-Suomen hallitus on seurannut Kuntaliiton reagointia lakiesitykseen. Tässä vaiheessa Kuntaliitto keskittyy lausunnon laatimiseen ja vaikutustenarviointiin eikä ole vielä esittänyt vaihtoehtoisia palveluntuottamismalleja.   
Koha-Suomi Oy on pieni yhtiö, jolla ei ole yksin tarvittavia resursseja valmistella erilaisia skenaarioita, joten on järkevää seurata julkista keskustelua ja millaisia suunnitelmia muissa yhtiöissä lähdetään tekemään palveluiden järjestämiseksi.  Lisäksi lainvalmisteluun liittyy paljon epävarmuuksia, joten ennakoivien skenaarioiden laatiminen on hankalaa.   

Liitteenä myös toimitusjohtajan raportti 2/2025.

Mukavaa kevään odotusta teille kaikille!

Välittäkää tiedotetta kirjastoillenne ja kimpoillenne!

Jos tulee mitä vain kysyttävää, niin laittakaa viestiä Arille ja minulle päin.

Jouni Pääkkölä, hallituksen pj.

Liitteet:

[Koha lausunto tiedoksi.pdf](https://github.com/user-attachments/files/18885079/Koha.lausunto.tiedoksi.pdf)

[Toimitusjohtajan raportti 2 25.pdf](https://github.com/user-attachments/files/18885082/Toimitusjohtajan.raportti.2.25.pdf)


## Koha-Suomen hallituksen tiedote 1/2025

24.1.2025

Hei kaikille ja hyvää alkanutta vuotta 2025

Koha-Suomen hallituksen tammikuun kokouksessa merkittiin tiedoksi yhtiön vuoden 2024 taloustilanne,  Koha-Suomi Oy:n tiekartan tilannekatsaus ja sisäisen valvonnan raportti 2024 sekä sisäisen valvonnan suunnitelma 2025.

Koha-Suomen hallitus päätti valmistella nyt lausuntopalvelussa olevaan in-house -yhtiöitä koskevaan lakiesitykseen yhtiön oman lausunnon. Lisäksi Koha-Suomi välittää omistajakunnille ensi viikolla tiedon, että yhtiö tekee oman lausunnon ja samalla välittää myöhemmin omistajakunnille tiedon lausunnon sisällöstä. Omistajakunnat voivat käyttää Koha-Suomen lausuntoa kuntien omien lausuntojen tueksi.

Kävimme läpi perinteisesti toimitusjohtajan raportin ja se löytyy viestin liitteenä.

Välittäkää tiedotetta kirjastoillenne ja kimpoillenne!

Jos tulee mitä vain kysyttävää, niin laittakaa viestiä Arille ja minulle päin.

Jouni Pääkkölä, hallituksen pj.

Liitteet: 
* [Toimitusjohtajan raportti 1 25.pdf](https://github.com/user-attachments/files/18536289/Toimitusjohtajan.raportti.1.25.pdf)
* [Tiekartta2025.xlsx](https://github.com/user-attachments/files/18584471/Tiekartta2025.xlsx)
