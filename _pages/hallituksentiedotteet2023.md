---
layout: single
permalink: /hallituksentiedotteet2023
hidden: true
header:
  overlay_color: '#5e616c'
  overlay_image: /assets/images/cropped-pexels-photo-113850.jpeg
toc: true
title: 'Hallituksen tiedotteet 2023'
---

Tällä sivulla on Koha-Suomen hallituksen tiedotteet vuodelta 2023. Ylimmäisenä on aina uusin tiedote.

## Koha-Suomen hallituksen tiedote 6/2023

Hei kaikille!

Uusi hallitus aloitti syyskauden ja mukana oli ensimmäistä kertaa Kirkes-kuntien hallitusjäsen Kirsi Kurtti muuten jatketaan entisellä kokoonpanolla. Hallituksessa on nyt yhdeksän jäsentä ja se on yhtiöjärjestyksen mukaan maksimimäärä. Tervetuloa mukaan kaikki Kirkes-kirjastoista!

Kokouksessa hyväksyttiin asiantuntijaryhmän jäsenet:

Helle: Kati Sillgren, Calle Lindroos (vara)<br />
Kirkes: Riikka Mustajärvi, Anu Järvi (vara)<br />
Kyyti: Tuomas Kunttu, Roosa Väisänen (vara)<br />
Lappi: Leena Kinnunen, Pia Kusmin (vara)<br />
Lumme: Hanna Ikonen, Katja Valjakka (vara)<br />
Outi: Noora Valkonen, Piia Semenoff (vara)<br />
Vaara: Päivi Knuutinen, Irina Halminen (vara)<br />
Vaski: Susanna Sandell, Asko Autio (vara). 

Tuttuun tapaan kävimme läpi toimitusjohtajan raportin ja taloustilanteen. Lisäksi palvelusopimus päivitettiin ja se lähtee kuntiin allekirjoitettavaksi. Suurin muutos sopimukseen oli, että nyt palvelua tuotetaan SaaS-palveluna eli mukana myös palvelinympäristö. Aikoinaan kun Koha-Suomea perustettiin kunnille oli tärkeää pitää konesalit omassa hallinnassa. Näin on maailma muuttunut ja yhteistyötä tiivistetty.

Koha-seminaari on suunnitteilla 28.11. ja paikkana Helsinki, joten laittakaahan päivämäärä jo talteen. Ohjelmaideoita voi laittaa Arille, asiantuntijaryhmän jäsenille tai minulle.

Parhainta syksyä kaikille – toivottavasti kaikki sujuu hyvin Kirkes-kirjastojen käyttöönotossa!

T. Rebekka, hallituksen pj.

Liite: [Toimitusjohtajanraportti6_2023.pdf](https://github.com/KohaSuomi/kohasuomi.github.io/files/12460652/Toimitusjohtajanraportti6_2023.pdf)


## Koha-Suomen hallituksen tiedote 5/2023

Kokous oli nykyisen hallituksen viimeinen ja seuraavaksi odotamme yhtiökokousta ja uuden hallituksen nimittämistä. Pitää olla kerrassaan tyytyväinen ja iloinen nykyisen hallituksen aktiivisesta ja sitoutuneesta työstä yhtiön toiminnan kehittämiseksi. Kiitokset hallitukselle kuluneesta kaudesta!

Kutsu yhtiökokoukseen lähtee ensi viikolla kuntien kirjaamoihin ja perinteiseen tapaan valtakirjoja voi osoittaa myös naapurikunnan tai muun sopivan tahon yhtiökokousedustajalle. 

Kokouksessa kävimme keskustelua strategian päivittämisestä. Viime joulukuussa hallitus teki strategiaan pienen päivityksen ja selvästi on tarvetta tehdä uusi strategia lähivuosina ja sen valmistelu jätettiin uudelle hallitukselle.

Toimitusjohtajan raportti käytiin keskustellen läpi, liitteenä. Versiopäivitys tuntuu menneen sujuvasti. KohaConin ohjelma ei ole vielä valmis, Ari tai minä tiedotamme sitten kun se valmistuu. Koha-seminaaria on alustavasti tuumailtu opetus- ja kulttuuriministeriön kirjastopäivien jälkeiseksi päiväksi eli 29.11 ja paikkana Helsinki. Varmistetaan tämä heti syksyn alussa.

Leppoisaa helatorstaita!

T. Rebekka, hallituksen pj.

Liitteet:

[Toimitusjohtajanraportti 5_2023.pdf](https://github.com/KohaSuomi/kohasuomi.github.io/files/11497924/Toimitusjohtajanraportti5_2023.pdf)<br />
[Koha-Suomi Oy strategiapaivitys 2022.pdf](https://github.com/KohaSuomi/kohasuomi.github.io/files/11497929/Koha-SuomiOystrategiapaivitys2022.pdf)


## Koha-Suomen hallituksen tiedote 4/2023

Kokouksen isoin keskusteluaihe oli Lastu-kirjastojen tuleva liittyminen Koha-Suomeen. Alueen kunnissa on jo tehty ensimmäiset päätökset osakkeiden ostamisesta ja loppuja odotellaan. Toiveissa on, että toukokuun hallituksen kokouksessa voidaan hyväksyä uudet jäsenet. Käyttöönottoprojekti alkanee sitten hetimiten Kirkes-projektin päättyessä.

Toimitusjohtajan raportti käytiin keskustellen läpi, liitteenä. Ari kertoi, että 19.4. käyttökatko johtui palvelimen ongelmista ja niiden selvittämistä Bittiguru jatkaa, joten asiaan palataan seuraavassa kokouksessa. Sen sijaan 26.4. olleen lyhyen käyttökatkon juurisyy jäänee selvittämättä. Katkot ovat erittäin ikäviä ja käytännössä sellaisia ei saisi sattua, mutta jos jokin osa hajoaa tai ohjelmassa on bugi, niin sille ei ennalta oikein voi mitään. Onneksi jälkimmäinen katkos jäi hyvin lyhyeksi.

Versiopäivityksen valmistelu etenee aikataulussa ja siihenhän ei enää ole kovin montaa päivää.

Iloista vappua!

T. Rebekka, hallituksen pj.

Liitteet: [Toimitusjohtajan raportti 4/2023](https://github.com/KohaSuomi/kohasuomi.github.io/blob/master/assets/files/Toimitusjohtajanraportti4_2023.pdf)

## Koha-Suomen hallituksen tiedote 3/2023

Maaliskuu on tilinpäätösaikaa ja tilinpäätös oli meilläkin käsittelyssä. Viime vuosi mentiin hieman tappiolle, mutta se oli tietoinen ja harkittu teko. Yhtiön talous on kokonaisuutenaan vakaa. Toinen iso asia oli tietoturva- ja tietosuojaperiaatteiden hyväksyminen. Periaatteet löytyvät Koha-Suomen sivuilta: https://koha-suomi.fi/dokumentaatio/tietosuojaperiaatteet/ . Periaatteet on kirjoitettu selkeästi, joten ne helppo jokaisen lukea. Kannattaa muistaa, että periaatteet ovat Koha-Suomi Oy:n ja niiden lisäksi jokaisen tulee olla perehtynyt oman kunnan tietosuojakäytäntöihin ja osallistua tarpeellisiin koulutuksiin. Jokainen meistä on tärkeä toimija tietosuojan suhteen.

Toimitusjohtajan raportti liitteenä ja siinä tietysti tärkeänä kohtana toukokuun versiopäivityksen valmistelu. Samalla muistuttelen, että Koha-klinikkaan 29.3. klo 9-11 kannattaa osallistua tai katsoa tallenne.

Hyvää uutta alkanutta viikkoa kaikille!

T. Rebekka, hallituksen puheenjohtaja

Liitteet:

[Toimitusjohtajan raportti 3/23](https://github.com/KohaSuomi/kohasuomi.github.io/files/11077949/Toimitusjohtajanraportti3_2023.pdf)


## Koha-Suomen hallituksen tiedote 2/2023

Kokouksessa käytiin läpi asiantuntijaryhmän tämän vuoden suunnitelma, liitteenä, siitä käytiin keskustelua ja kiiteltiin kovasti valmistelua ja suunnitelmia tälle vuodelle.

Toisena isompana kokonaisuutena oli viestintäasiat. Liitteenä on selvitys viime vuoden viestinnän toteutumisesta ja tämän vuoden suunnitelma. Verkkosivujen uudistus on meneillään ja lisää yhtiön toiminnan avoimuutta sekä parantaa aineistojen löytymistä. Iso asia on myös ensi kesän KohaConin ohjelmasuunnitteluun osallistuminen. Lisäksi päätimme toteuttaa viestintäkyselyn syksyn alkuun, niin saadaan osviittaa, mihin suuntaan viestintää on hyvä viedä ja miltä tekeillä olevat muutokset vaikuttavat.

Tuttuun tapaan listalla olivat talouden seuranta ja toimitusjohtajan raportti. Kummankaan suhteen ei ole mitään erityistä sanottavaa. Johtajien varmasti kiinnostaa, että Ari kertoi kuntiin lähteneen loputkin palvelumaksulaskut.

Muistattehan, että kaikki ryhmien muistiot löytyvät nettisivuiltamme: [https://koha-suomi.fi/muistiot](https://koha-suomi.fi/muistiot)

Leppoisaa viikonloppua!

t. Rebekka Pilppula, Koha-Suomen hallituksen pj.

Liitteet: 

[Asiantuntijaryhmän vuosisuunnitelma 2023](https://github.com/KohaSuomi/kohasuomi.github.io/blob/master/assets/files/Asiantuntijaryhman_vuosisuunnitelma2023.pdf)<br />
[Toimitusjohtajan raportti 2/23](https://github.com/KohaSuomi/kohasuomi.github.io/blob/master/assets/files/Toimitusjohtajanraportti2_2023.pdf)<br />
[Viestintäsuunnitelman 2022 toteuma](https://github.com/KohaSuomi/kohasuomi.github.io/blob/master/assets/files/Viestintasuunnitelman2022toteuma.pdf)<br />
[Viestintäsuunnitelma 2023](https://github.com/KohaSuomi/kohasuomi.github.io/blob/master/assets/files/Viestintasuunnitelma2023.pdf)


## Koha-Suomen hallituksen tiedote 1/2023

Hei kaikille!

Hallituksen vuoden ensimmäinen kokous olikin tiukka paketti ja paljon asiaa. Kävimme huolella läpi tiekartan ensimmäisen toteuman – paljon on tehty ja paljon on tekemistä. Tiekartan avulla on aiempaa selkeämpää seurata asioiden etenemistä. Liitteenä sekä esitys että excel. Nämä molemmat kannattaa tsekata ja käydä myös kimppojen kokouksissa läpi.

Lisäksi asialistalla oli tietoturva- ja tietosuojasuunnitelman tilannekatsaus ja osakassopimuksen päivittäminen. Molemmista käytiin vilkas keskustelu ja näillä näkymin molemmat saadaan hallitukseen päätettäviksi kevään aikana.

Toimitusjohtajan raportti on tuttuun tapaan liitteenä, juurikaan mitään ei ole vielä ehtinyt tapahtua, mutta työnalla on paljon. Viime vuoden talouden toteuma oli kanssa listalla ja talous painuu hiukan miinukselle, mutta se ei ole ongelma.

Olettehan huomanneet, että työryhmien muistiot löytyvät nykyisin kätevästi Koha-Suomen sivuilta: https://koha-suomi.fi/muistiot . Sieltä löytyy jo tämän vuoden asiantuntijaryhmän ekan kokouksen muistio.

Oikein hyvää alkanutta vuotta teille kaikille!

t. Rebekka

Rebekka Pilppula<br />
Kirjastopalvelujohtaja – Direktör för biblioktekstjänster – Library Services Director<br />
Turun kapunginkirjasto – Åbo stadsbibliotek – Turku City Library<br />

Liitteet:

[TiekarttaTammikuu2023.pdf](https://github.com/KohaSuomi/kohasuomi.github.io/files/10477640/TiekarttaTammikuu2023.pdf)<br />
[Toimitusjohtajanraportti1_2023.pdf](https://github.com/KohaSuomi/kohasuomi.github.io/files/10477641/Toimitusjohtajanraportti1_2023.pdf)<br />
[Tiekartta2023tammikuu.xlsx](https://github.com/KohaSuomi/kohasuomi.github.io/files/10477642/Tiekartta2023tammikuu.xlsx)
