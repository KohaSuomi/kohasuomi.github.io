---
layout: single
permalink: /hallituksentiedotteet2021
hidden: true
header:
  overlay_color: '#5e616c'
  overlay_image: /assets/images/cropped-pexels-photo-113850.jpeg
toc: true
title: 'Hallituksen tiedotteet 2021'
---


## Koha-Suomen hallituksen tiedote 9/2021

19.11.2021

Marraskuun kokous on tärkeä valmistelukokous, jossa käymme läpi ensi vuoden talouden ja toimintasuunnitelmat. Yhtiön toimintasuunnitelma on vielä luonnos ja se käsitellään joulukuun kokouksessa. Samoin toimitusjohtajan tavoitteet ovat vielä luonnosasteella, mutta ajattelin, että teistä voisi olla jo nyt mielenkiintoista tietää, mitä suunnittelemme ensi vuodelle hallituksen piirissä.

Toimitusjohtajan raportti eli miten tj:n tavoitteiden toteutuminen on edennyt on myös liitteenä. Parhaillaan ovat meneillään kimppojen asennusten siirto yhteiseen konesaliin ja tämä vie kehittäjien työaikaa melkoisesti. Mutta kunhan siirrot on tehty ja siinä yhteydessä tulleet ongelmat korjattu, niin ylläpidon olisi tarkoitus helpottua. Siirron yhteydessä parannetaan erityisesti automaatteihin liittyen tietoturvaa ja tämä vaatii automaattitoimittajilta päivityksiä kaikkiin laitteisiin. Näissä päivityksissä on ollut haasteita pitkin matkaa ja osittain päivitykset eivät ole edenneet samaan tahtiin kuin konesalisiirrot, joten kirjastoissa tulee olemaan monenlaista hankaluutta tähän liittyen. Toivottavasti jaksatte taistella hankaluuksien kanssa ja uskoa riittää siihen, että niin meillä tehdään hommia täysillä asioiden sujuvoittamiseksi.

Leppoisaa viikonloppua kaikille!

Toimitusjohtajan tavoitteet 2022: [Toimitusjohtajantavoitteet2022.pdf](https://github.com/KohaSuomi/kohasuomi.github.io/files/12180545/Toimitusjohtajantavoitteet2022.pdf)

Toimitusjohtajan raportti 10/2021: [Toimitusjohtajanraportti10_2021.pdf](https://github.com/KohaSuomi/kohasuomi.github.io/files/12180543/Toimitusjohtajanraportti10_2021.pdf)

Koha-Suomen toimintasuunnitelma 2022: [Koha-Suomitoimintasuunnitelma2022.pdf](https://github.com/KohaSuomi/kohasuomi.github.io/files/12180541/Koha-Suomitoimintasuunnitelma2022.pdf)


T. Rebekka, hallituksen pj.



## Koha-Suomen hallituksen tiedote 8/2021

22.10.2021

Hallituksen kokouksessa ajatuksia suunnattiin jo ensi vuoteen ja keskusteltiin ensi vuoden taloudesta ja toiminnasta. Seuraavaan kokoukseen valmistellaan luonnos ensi vuoden toimintasuunnitelmasta, joka sitten joulukuussa hyväksytään.

Tämän vuoden toimintasuunnitelman tavoitteista on jo toteutunut iso joukko asioita, kuten Melindan käyttöönotto ja Vaskin mukaan tulo. Lisäksi uuden konesalin käyttöönotot etenevät loppuvuodesta hyvin. Tietoturvasuunnitelma ja tiekartta odottavat vielä valmistumistaan, mutta ovat jo valmistelussa. Hallitus jo varasi itselleen seminaaripäivän tammikuulle, jossa käydään tiekartta tarkkaan läpi eli aika lailla innolla sitä odotellaan.

Talouden osalta tämä vuosi menee suurin piirtein suunnitelman mukaisesti.

Liitteenä toimitusjohtajan raportti luettavaksi: [Toimitusjohtajan_raportti9_2021.pdf](https://github.com/KohaSuomi/kohasuomi.github.io/files/12180529/Toimitusjohtajan_raportti9_2021.pdf)

 

T. Rebekka, hallituksen pj.



## Koha-Suomen hallituksen tiedote 7/2021

Koha-Suomen hallituksen tiedote 7/2021

Kokouksessa keskustelimme taloustilanteesta ja miltä loppuvuosi sen suhteen näyttää. Kävimme läpi toimitusjohtajan raporttia ja sen puitteissa esille nousi Vaskin käyttöönotto, Melindan tilanne ja yhteiseen konesaliin liittyvät asiat. Tällä kertaa kävimme asiantuntijaryhmän kahden viimeisen kohdan muistioita tavanomaista tarkemmin läpi ja keskustelimme ylipäätään asioiden etenemisestä. Sovimme, että olisi hyvä tehdä yhteenveto, mitä viime helmikuun seminaarissa kootuille nykyhetken kehittämistarpeille on tapahtunut. Silloin esille nousivat vahvasti tilastointi, hitaus ja kausijulkaisut.

 

Asiantuntijaryhmän muistiot löytyvät (Redminestä): [Koha-Suomen verkkosivut - Muistiot - Asiantuntijaryhmän muistiot](https://koha-suomi.fi/muistiot#koha-suomen-asiantuntijaryhm%C3%A4)

 
Rauhallista viikonloppua kaikille!

t. Rebekka, hallituksen puheenjohtaja

Toimitusjohtajan raportti 7/21: [Toimitusjohtajan_raportti7_2021.pdf](https://github.com/KohaSuomi/kohasuomi.github.io/files/12180505/Toimitusjohtajan_raportti7_2021.pdf)


## Koha-Suomen hallituksen tiedote 6/2021 

13.8.2021 


Uuden hallituksen työskentely alkoi tänään ja uutena mukaan toivotettiin Karoliina Kanerva Kouvolasta. Kokouksen agendalla oli tuttuun tapaan toimitusjohtajan raportti, jonka mukaan kesän aikana kovin ihmeitä ei ole tapahtunut, paitsi tehty tiiviisti töitä Vaskin käyttöönoton kanssa. Toinen vakioaihe kokouksissa on taloustilanteen seuranta ja tässä vaiheessa vuotta talous näyttää kääntyvän hieman plussan puolelle ja tavoite on päästä nollatulokseen, joten seuraavassa kokouksessa teemme tarkemman seurannan ja täsmennämme suunnitelmia loppuvuodelle. 


Toukokuun viestintäkyselyn koontia kävimme huolella läpi ja siitä nousi muutamia asioita, jotka vaativat toimenpiteitä. Ensinnäkin tämä tiedote ei tavoita kaikkia ja siitä keskustellaan johtajien kanssa, miten sitä voisi parantaa. Redminen käyttö vaatii myös lisäopastusta ja sitä on tulossa. Koha-klinikat otettiin korona-aikana uutena toimintana käyttöön ja niitä on tarkoitus jatkaa. Koronaklinikoiden sisältöä pitää harkita tarkemmin ja myös kertoa sisällöstä tarkemmin. 
  

Vahvistimme myös asiantuntijaryhmän jäsenet ja heillä on kohta pian kokous:  

Helle: Kati Sillgren, Calle Lindroos (vara)<br />
Kyyti: Tuomas Kunttu, Jarmo Tikka (vara)<br />
Lappi: Leena Kinnunen, Pia Kusmin (vara)<br />
Lumme: Katja Valjakka, Tiina Pietikäinen (vara)<br />
Outi: Noora Valkonen, Anneli Österman (vara)<br />
Vaara: Päivi Knuutinen, Irina Halminen (vara)<br />
Vaski: Susanna Sandell, Asko Autio (vara). 

Nämä nimet kannattaa laittaa muistiin, koska he ovat niitä, jotka kehittämisasioissa ovat äänitorvia niin kimpasta Koha-Suomeen kuin toistapäin. Ottakaa rohkeasti yhteyttä omaan edustajaanne. 


Mikäli intoa riittää, niin kehittäjien ja pääkäyttäjien palaverimuistiot löytyvät (Redminestä):  

[Koha-Suomen verkkosivut - Muistiot](https://koha-suomi.fi/muistiot)

Liitteenä toimitusjohtajan raportti: [Toimitusjohtajanraportti5_2021.pdf](https://github.com/KohaSuomi/kohasuomi.github.io/files/12180484/Toimitusjohtajanraportti5_2021.pdf)


Mukavaa syyskauden aloitusta teille kaikille! 

T. Rebekka, hallituksen pj. 


## Koha-Suomen hallituksen tiedote 4/2021 

16.4.2021 

 

Oli pitkästä aikaa vähän kevyempi kokous. Tärkein asia oli asiantuntijaryhmän toimintasuunnitelma, jonka tavoitteita pidettiin oikein onnistuneina ja tärkeinä. Sen sijaan mittareista kävimme keskustelua. Lisäksi kävimme keskustellen läpi toimitusjohtajan raporttia, liitteenä. Tuntuu aivan uskomattomalta, että Melinda-koulutuksen on jo aivan oikeasti pidetty ja tuotantokäyttö on tuossa tuokiossa tulollaan. Toinen hyvä uutinen on, että konesali on rakentunut aikataulussa. 

  
Meillä oli auki kaksi järjestelmänkehittäjän paikkaa ja yhteensä saimme kahdeksan hakemusta. Hakemusten määrä yllätti minut positiivisesti. 
  

Muistattehan, että työryhmien muistiot löytyvät (Redminestä): [Koha-Suomen verkkosivut - Muistiot - Asiantuntijaryhmän muistiot](https://koha-suomi.fi/muistiot#koha-suomen-asiantuntijaryhm%C3%A4)

Liitteenä toimitusjohtajan raportti: [Toimitusjohtajanraportti3_2021.pdf](https://github.com/KohaSuomi/kohasuomi.github.io/files/12180471/Toimitusjohtajanraportti3_2021.pdf)


Mukavaa viikonloppua! 

t. Rebekka, hallituksen pj. 

 

## Koha-Suomen hallituksen tiedote 3/2021 

19.3.2021 


Hallituksen kokous oli tällä kertaa aika lyhyt, koska Arilla oli samanaikaisesti palaveri uuden palvelinsalitoimittajan kanssa ja vaikuttaa siltä, että palvelimet saadaan käyttöön aikataulussa. Kokouksessa oikeastaan käsittelimme vain tilinpäätöksen ja toimitusjohtajan raportin. 

Meillä on meneillään järjestelmänkehittäjän rekrytointi Mollin sivuilla  ja haku päättyy 10.4. 

Asiantuntijaryhmän muistioita ei enää jaeta erillisinä liitteinä, vaan muistio pitää käydä lukemassa Redminestä: [Koha-Suomen verkkosivut - Muistiot - Asiantuntijaryhmän muistiot](https://koha-suomi.fi/muistiot#koha-suomen-asiantuntijaryhm%C3%A4). Jos vielä tuo linkki ei ole kirjanmerkeissä ja seurannassa, niin nyt se kannattaa tehdä. Samalta sivulta löytyvät myös kehittäjien ja pääkäyttäjien viikkopalaverien muistiot. Niitäkin kannattaa käydä vilkaisemassa.   

Webinaarin koonti ja myös muiden koulutusten aineistot ja tallenteet löytyvät: [Koha-Suomen verkkosivut - Ohjeet - Koulutukset](https://koha-suomi.fi/dokumentaatio/koulutukset/#koha-johtajien-webinaari) 

Liitteenä toimitusjohtajan raportti: [Toimitusjohtajanraportti2_2021.pdf](https://github.com/KohaSuomi/kohasuomi.github.io/files/12180447/Toimitusjohtajanraportti2_2021.pdf)


Hyvää viikonloppua! 

T. Rebekka Pilppula, hallituksen pj. 



## Koha-Suomen hallituksen tiedote 2/2021 

22.2.2021 

 

Perjantain kokouksessa teimme vielä pieniä viilauksia tämän vuoden talousarvioon ja tämän vuoden osalta keskitetyn konesalin palvelut mahtuvat palvelumaksuun.  

Kävimme myös läpi osakassopimukseen tulevat muutokset ja kohta sopimus on valmis lähetettäväksi kuntiin hyväksyttäväksi.  

Toimitusjohtajan työlista on tänä vuonna melkoisen pitkä, mutta moni asia on hyvässä vauhdissa, kuten Melindan käyttöönotto tai Vaskin mukaantulo. Valmistelussa on mm. viestintäkysely kaikille teille ja tarkoituksena on kehittää viestintää toimivammaksi. 

Lopuksi vinkkinä: Koha-Suomen järjestämän 16.2. olleen Koha-klinikan aineistot ja johtajien rautalankawebinaarin aineistot löytyvät osoitteesta: [Koha-Suomen verkkosivut - Ohjeet - Koulutukset](https://koha-suomi.fi/dokumentaatio/koulutukset/#koha-johtajien-webinaari) 

Koha-klinikan aineiston kautta saa näppärästi tilannekatsauksen niin versionvaihtoon kuin konesalimuutoksiin. 

Liitteenä toimitusjohtajan raportti: [Toimitusjohtajanraportti1_2021.pdf](https://github.com/KohaSuomi/kohasuomi.github.io/files/12180429/Toimitusjohtajanraportti1_2021.pdf)


  

T. Rebekka, hallituksen pj 


## Koha-Suomen hallituksen tiedote 1/2021 

15.1.2021 

 

Usein vuoden ensimmäisessä kokouksessa ei ole ollut isoja asioita, mutta tällä kertaa oli kaksikin isompaa juttua. Joulukuussa käynnistyneeseen keskitetyn palvelinkeskuspalvelun kilpailutukseen saatiin kaksi tarjousta, joista halvempi hyväksyttiin. Tämä tarkoittaa sitä, että kaikki Koha-kirjastojen palvelimet siirtyvät yhden ja saman firman haltuun, nyt palvelimia ylläpitää seitsemän erillistä tahoa. Jatkossa kehittäjien työaikaa säästyy, koska kaikki asennukset ovat saman firman hoidossa samoilla spekseillä. Lisäksi muutos tuo kustannussäästöjä kunnille, mikä on erittäin tärkeää näinä aikoina. Käytännössä siirtoja tehdään tämän vuoden puolella siten, että ensimmäiset keväällä ja loput menevät syksyyn. Mitään hoppua ei ole tarkoitus pitää.  

  

Toinen iso asia oli osakassopimuksen muuttaminen ja siitä lähtee ensi viikolla kirje kaikkiin 98 kuntaan. Osakassopimukseen tulee täsmennyksiä nimeämistoimikunnasta, jollainen viime yhtiökokouksessa perustettiin. Täsmennyksissä korostetaan, että nimeämistoimikunnan tulee edustaa kaikkia osakkaita. Nimeämistoimikunnan tehtävänä on valmistella hallitusjäsenistä ehdotus yhtiökokoukselle, joten tärkeästä toimikunnasta on kyse. 

  

Liitteenä on toimitusjohtajan viime vuoden viimeinen raportti. [Toimitusjohtajanraportti10_2020.pdf](https://github.com/KohaSuomi/kohasuomi.github.io/files/12180394/Toimitusjohtajanraportti10_2020.pdf)


  

T. Rebekka, hallituksen pj.
