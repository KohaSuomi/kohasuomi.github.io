---
title: 'Kohan ohje suomeksi'
permalink: /dokumentaatio/varaukset/
redirect_from:
  - /theme-setup/
toc: true
---
Tänne kerätään varauksiin liittyvät ohjeet.
# 4. Varaukset

Asiakas voi varata aineistoa Kohassa. Lainaus- ja käyttömaksusäännöissä ja asiakastyyppien ylläpidossa on määritelty säännöt, minkä mukaan varauksia voi tehdä.
## 4.1. Varauksen teko tiedonhaun kautta

Varauksen voi tehdä usealla tavalla. Yksinkertaisin tapa on tehdä varaus nimeketietojen näytön yläreunasta _Varaa_-napista.
![](/assets/files/docs/Lainaus/Varaus_1.PNG)

Varauksen voi tehdä myös hakutuloslistauksessa:
  - näytön yläreunassa _Varaa_-napista, kun on valinnut näytöltä varattavat nimekkeet.
  - nimeketietojen jäljessä olevasta _Varauksia_-linkistä.

![](/assets/files/docs/Lainaus/Varaus_2.PNG)

Kun teet varauksen, täytyy asiakkaan tiedot hakea näytölle joko kortin viivakoodilla tai asiakkaan nimellä hakemalla. Huom! Noudata kirjastosi sovittuja käytäntöjä.

## 4.1.2. Varauksen teko asiakastietojen kautta

Voit tehdä varauksen myös asiakastiedoista päin. Klikkaa _Hae ja varaa_ -nappia…

![](/assets/files/docs/Lainaus/Varaus_4_asiakastiedoista.PNG)

…hae tarvittava nimeke ja tee varaus.

![](/assets/files/docs/Lainaus/Varaus_5_Varaa_asiakkaalle.PNG)

Kun olet valinnut asiakkaan, jolle varaus tehdään, voit valita teetkö normaalin varauksen vai nidevarauksen. Tässä vaiheessa varauksen tietoja voidaan tarkentaa:

   - _Huomautukset_-laatikkoon voit kirjoittaa varaukseen liittyviä lisätietoja tarvittaessa.
   - Valitse _Noutopaikkaan_ kirjasto, mistä asiakas noutaa aineiston.
   - Jos varaus halutaan alkamaan tulevaisuudessa, anna _Varauksen alkamispvm_ -laatikkoon aloituspäivämäärä. Muuten siihen tallentuu kuluva päivä.
   - Jos varaus halutaan olemaan voimassa vain tiettyyn päivämäärään saakka, merkitse päiväys _Varaus vanhenee_ -laatikkoon.
   - Oletuksena on _Varaa seuraava vapaa nide_. Jos haluat tietyn niteen varaukseen, valitse _Varaa tietty nide_-sarake.
   - Varausten määrän voit valita _Tee varauksia (määrä)_ -sarakkeesta.
   - _Kiireetön varaus_ antaa asiakkaan uusia varatun teoksen, Tätä valintaa voi käyttää jos teos tarvitsee esimerkiksi uuden tarran.

![](/assets/files/docs/Lainaus/Varaus_6_Varaajan_tiedot.png)

## 4.1.3. Monta varausta kerralla

Jos haluat tehdä varauksen useammasta nimekkeestä kerralla, valitse nimekkeiden vasemmalta puolelta valintaruudusta halutut nimekkeet ja klikkaa _Varaa_-nappia.

![](/assets/files/docs/Lainaus/Varaus_7_useampi_kerralla.PNG)

Varaussivulle listautuu valitut teokset. Syötä asiakkaan kirjastokortinnumero ja klikkaa _Haku_-painiketta.

![](/assets/files/docs/Lainaus/Varaus_8_Tee_varauksia.png)

Syötä varaajan tiedot.

   - _Huomautukset_-laatikkoon voit kirjoittaa varaukseen liittyviä lisätietoja tarvittaessa.
   - Valitse _Noutopaikkaan_ kirjasto, mistä asiakas noutaa aineiston. Tämä antaa saman noutopaikan oletuksena kaikkiin tehtäviin varauksiin.
   - Jos varaus halutaan alkamaan tulevaisuudessa, anna _Varauksen alkamispvm_ -laatikkoon aloituspäivämäärä. Muuten siihen tallentuu kuluva päivä.
   - Jos varaus halutaan olemaan voimassa vain tiettyyn päivämäärään saakka, merkitse päiväys _Varaus vanhenee_ -laatikkoon.
   - _Noutopisteestä_ voi antaa jokaiselle niteelle oman noutopisteen tarvittaessa.

![](/assets/files/docs/Lainaus/Varaus_0_Varaajan_tiedot2.png)

## 4.1.4. Nidevaraus

Varauksessa on mahdollista tehdä myös nidevaraus haluttuun niteeseen.

Hae asiakkaan tiedot ja täytä varauksen tarkemmat tiedot.

![](/assets/files/docs/Lainaus/nidevaraus11.png)

Valitse tässä vaiheessa _Varaa tietty nide_ -kohta ja valitse haluamasi nide/niteet. Joissakin kimpoissa voi olla mahdollista tehdä useampi nidevaraus kerralla, jos oikea järjestelmäasetus on laitettuna päälle. 

Klikkaa _Varaa_-näppäintä.

Nidevaraus näkyy Kohassa valitun niteen kohdalla.

![](/assets/files/docs/Lainaus/nidevaraus02.png)

### 4.1.4.1. Varausten lukumäärän näkyminen

Varausta tehdessä Koha näyttää tietueessa olevan varaustilanteen.

   - _Aktiiviset_ kertoo minkälainen varausjonon tilanne on.
   - _Kiinni jääneet_ listaa ne varaukset, jotka ovat joko odottamassa noutoa tai menossa asiakkaalle. 
   - _Ei aktiiviset_ listaa keskeytetyt varaukset.

![](/assets/files/docs/Lainaus/Varaus_olemassa_olevat_varaukset.png)


## 4.1.5. Varausten käsittely

Varauksia voi muuttaa ja peruuttaa _Varaukset_-välilehdellä, jonne pääsee nimeketietueen vasemmalla olevasta valikosta. Myös asiakkaan varauksista käsin pääsee varauksiin klikkaamalla _Varaukset_-välilehdellä teoksen nimeä.

![](/assets/files/docs/Lainaus/Varaus_9_varausten_käsittely.PNG)

Varauslistalla voit muuttaa varausten järjestystä, noutopaikkaa tai keskeyttää tai peruuttaa varauksen.

![](/assets/files/docs/Lainaus/Varaus_10_varauslista.PNG)

### 4.1.5.1. Varausten järjestyksen muuttaminen

Jos jostain syystä täytyy varausjonon järjestystä muuttaa (ei saa tehdä ilman erityistä syytä), se tapahtuu muuttamalla Järjestys jonossa -sarakkeessa olevia numeroarvoja. Tai klikkailemalla vihreitä nuolia. Huom! Tätä oikeutta ei välttämättä ole kaikilla työntekijöillä.

![](/assets/files/docs/Lainaus/Varaus_11_järjestys.PNG)

   - Jos muutat järjestystä jonossa tai poistat varauksen, muista klikata _Päivitä varaukset_ -nappia tallentaaksesi toiminnot.

### 4.1.5.2. Varauksen kiinnittäminen viimeiseksi jonossa

Jos klikkaat varauksen oikealla puolella olevaa vihreää nuolta, varaus menee viimeiseksi listalle ja pysyy viimeisenä, vaikka uusia varauksia tulisi sen jälkeen. Tämä toiminto voi olla tarpeellinen esim. kotipalveluasiakkaiden kohdalla, joilla niteiden laina-aika voi venyä pidemmäksi kuin muilla asiakkailla.

![](/assets/files/docs/Lainaus/Varaus_12_kiinnitys_viimeiseksi.PNG)

Kun varauksen kohdalla näkyy vihreä nuoli, jonka alla on viiva, se tarkoittaa, että varaus pysyy alimmaisena jonossa.

![](/assets/files/docs/Lainaus/Varaus_13_kiinnitys_viimeiseksi.PNG)

### 4.1.5.3. Yksittäisen varauksen keskeyttäminen

Jos asiakas haluaa keskeyttää yksittäisen varauksensa tietyksi ajaksi, sen voi tehdä valitsemalla kalenterikuvakkeesta päivämäärän, mihin asti varaus on keskeytettynä ja klikkaamalla _Keskeytä_-nappia.

![](/assets/files/docs/Lainaus/Varaus_14_keskeytä.PNG)

Kun varaus on keskeytetty, varauksen kohdalle tulee _Jatka_-nappi ja näkyy päivämäärä, mihin saakka keskeytys on voimassa. Voit palauttaa varauksen voimaan myös (tyhjentämällä päivämäärän ja) klikkaamalla _Jatka_.

![](/assets/files/docs/Lainaus/Varaus_15_keskeytetty_varaus.PNG)

### 4.1.5.4. Asiakkaan kaikkien varauksien keskeyttäminen

Jos asiakas haluaa keskeyttää kaikki varauksensa, voi sen tehdä asiakkaan tiedoissa _Varaukset_-välilehdellä klikkaamalla _Keskeytä kaikki varaukset_ -nappia. Vastaavasti varaukset saa taas voimaan klikkaamalla _Jatka kaikkia keskeytettyjä varauksia_ -nappia.

![](/assets/files/docs/Lainaus/Varaus_16_keskeytä_monta.PNG)

### 4.1.5.5. Varauksen poistaminen

Niteen tiedoissa varauksen poistaminen onnistuu yksitellen klikkaamalla varauksen kohdalla _Peruuta_-nappia.

![](/assets/files/docs/Lainaus/Varaus_17_peruuta.PNG)

Useita varauksia kerralla voit poistaa merkitsemällä kunkin varauksen alasvetovalikosta poistettavaksi ja klikkaamalla lopuksi _Päivitä varaukset_.

![](/assets/files/docs/Lainaus/Varaus_19_peru_monta_varausta.PNG)

Varauksen voi myös poistaa asiakkaan tiedoissa _Varaukset_-välilehdellä valitsemalla Poista?-sarakkeeseen _“Kyllä”_ ja klikkaamalla _Peruuta valitut varaukset_ -nappia.

![](/assets/files/docs/Lainaus/Varaus_17a_peru_asiakastiedoista_monta.PNG)

### 4.1.5.6. Varauksen noutopaikan vaihtaminen

Varauksen noutopaikan pystyy vaihtamaan tietueen varauslistauksessa ks. kohta 4.1.5. tai asiakkaan tiedoissa. Helpoiten sen saa vaihdettua asiakkaan tiedoissa, _Varaukset_-välilehdellä. Noutopaikan voi vaihtaa niin pitkään, kun varaus ei ole _Kuljetettavana_-tilassa.

Voit vaihtaa noutopaikan valitsemalla uuden kirjaston klikkaamalla kirjastovalikon auki halutun niteen kohdalla _Noutokirjasto_-sarakkeessa. 

![](/assets/files/docs/Lainaus/Varaus_noutokirjaston_vaihto.png)

### 4.1.6. Peruuta odottava-tila ja kuljetustila

Kun varaus on jäänyt kiinni tai odottaa noutamista, voi varauksen tilan muuttaa takaisin aktiiviseksi varaukseksi _Peruuta odottava_ -tila tai _Peruuta kuljetustila_ -napeista. Teos palautuu varausjonoon. Käy samalla muuttamassa varauksen voimassaoloaika, muuten voimassaoloajaksi jää alkuperäinen kiinni jääneen teoksen aika. Tätä toimintoa tarvitaan esimerkiksi rikkinäisen teoksen kohdalla.

![](/assets/files/docs/Lainaus/Varaus_18_peruuta_odottava_ja_kuljetustila.PNG)

Niteen kuljetustila poistuu asiakkaan tiedoista, mutta niteen tiedoista kuljetustilan voi poistaa seuraavasti: 
1)	Palauta nide.
2)	Valitse varauksesta ilmoittavassa pop up -ikkunassa ”Peruuta kuljetus”.

![](/assets/files/docs/Lainaus/Varaus_kuljetuksen_peruutus.png)

3)	Nide muuttuu saatavana-olevaksi, jos nide jää kellumaan palautuskirjastoon. Muussa tapauksessa kuljetustilan kohde muuttuu niteen kotikirjastoksi.

Kuljetustilan poistumisessa on tällä hetkellä bugi. Jos kuljetustila ei poistu, niteen voi kokeilla lainata esimerkiksi työkortille, jolloin palautuksen yhteydessä kuljetustilan pitäisi poistua. 


---

## 4.2. Varausten kiinnijääminen

Varaus voi jäädä kiinni joko virkailijaliittymässä palautettaessa tai palautusautomaatilla palautettaessa.
## 4.2.1. Varaus palautetaan virkailijaliittymässä

Kun palautetaan varattuja niteitä, tulee varauksesta ilmoitus.

Kun varauksen noutokirjasto on **sama** kuin mihin nide on palautettu:

![](/assets/files/docs/Lainaus/Varaus_20_varauskuitti.PNG) 

Kun varaus hyväksytään, asiakkaalle **lähtee noutoilmoitus**.

Kun varauksen noutokirjasto on **eri** kuin mihin nide on palautettu:

![](/assets/files/docs/Lainaus/Varaus_21_kuljetuskuitti.PNG)

Tässä tapauksessa nide menee kuljetustilaan, eikä asiakkaalle lähde vielä noutoilmoitusta. Kuljetuskuitti tulostuu seuraavaksi. Asiakkaalle ilmoitus lähtee vasta, kun nide palautetaan noutokirjastossa.

Huomaa: Molemmissa tapauksissa varaus vahvistetaan tai tulostetaan kuitti ja hyväksytään varauksen kiinnijääminen. _Älä huomioi_ jättää varauksen voimaan asiakkaalle, mutta sallii lainaamisen toiselle asiakkaalle (ohjelma huomauttaa varauksesta).

## 4.2.2. Varaus palautetaan automaattiin

Automaattiin palautetut varaukset pitää palauttaa uudelleen Kohassa, jotta niistä lähtee asiakkaalle noutoilmoitus. Ennen uudelleenpalautusta varaukset ovat käsiteltävänä-tilaisia.

Toiminnallisuus perustuu järjestelmäasetukseen ja jos se ei ole käytössä, lähtee noutoilmoitus asiakkaalle heti, kun aineisto palautetaan automaattiin. Omatoimiaikana ei haluta, että varauksista lähtee noutoilmoituksia.

## 4.2.3. Varausten näkyminen asiakkaan tiedoissa

Asiakkaan tiedoissa näkyy _Varaukset_-välilehdellä, minne varattu nide on palautettu ja milloin.

![](/assets/files/docs/Lainaus/Varaus_22_varausnäkymä_asiakkaalla.PNG)

Ensimmäinen nide odottaa noutopisteessä ja toinen on kuljetettavana noutokirjastoon


## 4.2.4. Kiinni jääneiden varausten näkyminen kokoelmatiedoissa ja varausjonossa

**Kokoelmat**-välilehdellä nidetiedoissa näkyy varatun ja kuljetuksessa olevan niteen tilanne.

Automaatilla palautettu, noutoilmoitusta ei vielä lähetetty. Varaus näkyy nidevarauksena.

![](/assets/files/docs/Lainaus/Varaus_24_palautettu_automaatilla.PNG)

1. Noudettavissa oleva, noutoilmoitus lähetetty
2. Teos on kuljetettavana
    
![](/assets/files/docs/Lainaus/Varaus_25_kokoelmat_varattu_ja_kuljetuksessa.PNG)

**Varausjono**-sivulla kiinni jäänyt varaus voi olla kolmessa eri tilassa: Automaatilla palautettu, kiinni jäänyt varaus, noutoilmoitusta ei vielä lähetetty. Priority-sarakkeessa varaus on Käsiteltävänä-tilassa.

![](/assets/files/docs/Lainaus/Varausjono_1_InProcessing.PNG)

Noudettavissa oleva, noutoilmoitus lähetetty. Priority-sarakkeessa tietona _Waiting/Odottaa_

![](/assets/files/docs/Lainaus/Varausjono_2_Waiting.PNG)

Kuljetettavana oleva varaus.

![](/assets/files/docs/Lainaus/Varausjono_3_InTransit.PNG)

## 4.2.5. Varauksen noutaa muu kuin varaaja itse

Jos varauksen noutaa joku muu kuin varaaja itse (perheenjäsen tai muu valtuutettu), saat huomautuksen, josta pitää ensin valita Peruuta varaus (poistaa varauksen varaajan tiedoista) ja sitten Kyllä, lainaa (Y).

![](/assets/files/docs/Lainaus/Varaus_27_VarauksenNoutoToinen_2.PNG)

Jos valitaan _Peruuta odottava-tila_, siirtyy varaus takaisin jonon ensimmäiseksi ja se jää uudelleen kiinni samalle asiakkaalle, kun teokseen kuuluva nide seuraavan kerran palautetaan.
