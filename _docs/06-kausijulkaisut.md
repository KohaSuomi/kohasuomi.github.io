---
title: 'Kohan ohje suomeksi'
permalink: /dokumentaatio/kausijulkaisut/
redirect_from:
  - /theme-setup/
toc: true
---

# 6. Kausijulkaisut

Kausijulkaisuja pääsee käsittelemään menemällä _Muita
toimintoja-valikkoon -&gt; Kausijulkaisut_  
![](/assets/files/docs/Kausijulkaisut/kausijul1.png)  
tai etusivulla Kausijulkaisut -napin kautta.  
![](/assets/files/docs/Kausijulkaisut/kausijul2.png)

Jos nämä toiminnot eivät ole aktiivisia (näkyvät harmaana), sinulta
puuttuu oikeudet käsitellä näitä tietoja. Ota yhteys esimieheesi.
Kausijulkaisujen avulla ylläpidetään lehtitilauksia ja vastaanotetaan
saapuneita lehtiä.

## 6.1. Määrittele ilmestymistiheyksiä

Kohassa voi määritellä erilaisia valmiita ilmestymistiheyksiä lehdille. Toiminto on pääkäyttäjäoikeuksien takana.

Ilmestymistiheydet löytyvät Ilmestymistiheys-sivulta:

![](/assets/files/docs/Kausijulkaisut/kausijul3.png)

Voit myös luoda uusia ilmestymistiheyksiä.

![](/assets/files/docs/Kausijulkaisut/kausijul4.png)

## 6.2. Määrittele numerointikaavoja

Kohassa voi määritellä erilaisia valmiita numerointikaavoja lehdille. Toiminto on pääkäyttäjäoikeuksien takana.

Numeroinnit löytyvät Numerointikaavat-sivulta:
![](/assets/files/docs/Kausijulkaisut/kausijul5.png)

Voit myös luoda uusia numerointitietoja. Uuden numerointitiedon voit
tallentaa _Uusi numerointikaava_ -linkistä.  
![](/assets/files/docs/Kausijulkaisut/uusi_numerointikaava.PNG)

## 6.3. Lisää tilaus

Tilaus voidaan lisätä klikkaamalla _Uusi_-nappia missä tahansa
nimeketietueessa  
![](/assets/files/docs/Kausijulkaisut/uusi_kausijulkaisutilaus.png)

tai menemällä Kausijulkaisut-osioon ja valita sieltä _Uusi kausijulkaisutilaus_.  
![](/assets/files/docs/Kausijulkaisut/uusi_kausijulkaisutilaus_2.PNG)

Jos teet uuden tilauksen Kausijulkaisut-osiossa, saat tyhjän lomakkeen
täytettäväksi. Jos menet nimeketietueesta, saat nimekkeen bibliografisia
tietoja valmiiksi.

![](/assets/files/docs/Kausijulkaisut/lisaa_uusi_kausijulkaisutilaus_1.PNG)

- _Toimittaja_ löytyy joko klikkaamalla _Hae aineistotoimittaja_ tai
  antamalla toimittajan tunnus _Toimittaja_-kenttään.
  - Toimittajatieto ei ole pakollinen.
  - Jos haluat reklamoida puuttuvia tai myöhässä olevia numeroita,
    toimittajan tiedot täytyy tallentaa.

<!-- -->

- _Tietue_ on se MARC-tietue, johon tilaus linkitetään
  - Jos sinulla on tyhjä lomake, voit hakea olemassaolevan tietueen
    klikkaamalla _Hae tietue_ tai tehdä uuden tietueen klikkaamalla
    _Luo tietue_.

<!-- -->

- Seuraavaksi voit valita, luotko niteet numeroita vastaanotettaessa.
  - jos niteet tarroitetaan, kannattaa niteet luoda
  - esim. sanomalehdille voi valita _Älä luo niteitä lehteä
    vastaanotettaessa_, jolloin lehtien saapumista voi seurata,
    mutta niistä ei synny varsinaisia niteitä.

<!-- -->

- Erikoisnumeroiden kohdalla pitää päättää, ohitetaanko vai
  säilytetäänkö numerointi
  - Yleensä kannattaa säilyttää numerointi, mikäli lehti ilmestyy
    säännöllisesti

<!-- -->

- _Käsinsyöttö_: ruksaamalla tämän kohdan voit tehdä ylimääräisiä
  numeroita tilaukselle kesken vuoden

<!-- -->

- _Kirjasto_, johon tilaus tehdään, on valittava alasvetovalikosta
  - Jos tilaus tehdään useampaan kirjastoon, jokaiselle täytyy tehdä
    oma tilaus
  - Uusi tilaus voidaan tehdä helposti valitsemalla _Muokkaa -&gt;
    Muokkaa uutena kopiona_, jolloin tarvitsee muuttaa pelkästään
    Kirjasto-kenttä  
    ![](/assets/files/docs/Kausijulkaisut/kausijul10.png)

<!-- -->

- _Julkinen viesti_ näkyy asiakkaille Kohan verkkokirjastossa

<!-- -->

- _Viesti virkailijalle_ näkyy vain virkailijatyökalussa

<!-- -->

- _Ilmoitus asiakkaalle_ -alasvetovalikosta voit valita
  lehtikiertolistan, jos se on tarpeen

<!-- -->

- _Sijainti_ kertoo hyllypaikan, joka valitaan alasvetovalikosta

<!-- -->

- _Kokoelmakoodin_ voi halutessaan lisätä alasvetovalikosta. Kokoelmakoodi on lisättävissä vain, jos ylempänä on valittu, että nide luodaan lehteä vastaanottaessa.

<!-- -->

- _Nidetyyppiin_ voi valmiiksi valita laina-aikatyypin, jota uusilla vastaanotetuilla numeroilla halutaan käyttää.

<!-- -->

- _Odotusaika_ ilmoittaa, montako päivää oletetun ilmestymisajankohdan
  jälkeen lehtinumero muuttuu _Odotetaan_-tilasta Myöhässä-tilaan.

<!-- -->

- _Virkailijoille näytettävien numeroiden määrä_ ja _Verkkokirjastossa
  näytettävien numeroiden määrä_ voidaan määritellä täällä
  - Jos täällä ei anneta mitään arvoja, näytetään asetuksissa
    järjestelmäasetusten mukaiset numerot

Kun nämä tiedot on tallennettu, klikkaa _Seuraava_ taulukon
alapuolella.  
![](/assets/files/docs/Kausijulkaisut/lisaa_uusi_kausijulkaisutilaus_2.PNG)

- _Ensimmäisen numeron julkaisupäivä_ annetaan kalenteritoimintoa
  hyväksikäyttämällä. Tästä päivämäärästä alkaa numeroiden ennakointi.

<!-- -->

- _Ilmestymistiheyteen_ on useita ennakolta määriteltyjä aikamääriä.

<!-- -->

- _Kausijulkaisutilauksen pituus_ määritellään joko lehtien numeroina tai
  kuukausina. Täällä myös määritellään uusinnan hälytys.

<!-- -->

- _Kausijulkaisutilauksen alkamispvm:_ valitaan kalenterikuvakkeesta tilauksen
  alkamispäivä

<!-- -->

- _Kausijulkaisutilauksen päättymispäivä:_ valitaan kalenterikuvakkeesta tilauksen
  päättymispäivä

<!-- -->

- _Numerointikaavan_ avulla määritellään, miten numerot näkyvät
  tietokannassa. Kaavoja voi muokata jälkikäteen _6.2. Määrittele
  numerointitietoja_ -ohjeen mukaan.

<!-- -->

- _Kieli_ voidaan vaihtaa lehden kielen mukaan, esim.
  englanninkieliseen lehteen numerointitiedot englanniksi (mikäli
  käytetään muuta kuin pelkkää numerointia)

<!-- -->

- Kun _Ilmestysmiskaava_ on täytetty, numerointikaavaa pääsee
  muokkaamaan  
  ![](/assets/files/docs/Kausijulkaisut/numeroinnin_ennustuskaava.PNG)
  - _Alkaa merkeillä_ -kenttään annetaan ensimmäisen numeron tiedot
    (x-kenttään vuosiluku, y-kenttään numero)
  - _Sisempi laskuri_ tarvitaan yleensä vain jälkimmäiseen
    sarakkeeseen kertomaan systeemille, milloin numeroinnin pitää
    alkaa numerosta 1
  - Kun olet lisännyt tiedot, klikkaa _Testaa numeroinnin
    ennustuskaavaa_, jolloin näet, onko järjestelmään syötetyt
    tiedot oikein. Voit poistaa listasta numerot, jotka eivät
    ilmesty.  
    ![](/assets/files/docs/Kausijulkaisut/ilmestymisen_ennustamiskaava.PNG)

Klikkaa _Tallenna kausijulkaisutilaus_, kun tiedot ovat oikein.

## 6.4. Lehtinumeroiden vastaanottaminen

Lehtien numeroita voidaan vastaanottaa eri paikoissa. Tilauksen tiedot
löydät hakemalla _Kausijulkaisut_-sivun hakulaatikon avulla lehden
tiedot:

![](/assets/files/docs/Kausijulkaisut/lehtitilauksen_haku.PNG)

Hakutuloksesta voit klikata _Kausijulkaisun vastaanotto_ -linkkiä
(viimeinen sarake oikealla) ja pääset vastaanottamaan lehtiä. Varmista,
että menet vastaanottamaan oman kirjastosi lehtiä.

Vaihtoehtoisesti voit klikata lehden nimeä (linkki), jolloin pääset
tilauksen tietoihin ja sieltä voit klikata _Vastaanota_-nappia.

![](/assets/files/docs/Kausijulkaisut/lehtitilauksen_tiedot_vastaanota.PNG)

Kolmas tapa päästä vastaanottamaan lehtiä on klikata vasemman laidan valikosta
_Kausijulkaisukokoelma_, josta pääsee tilausnäytölle.

Klikattuasi _Vastaanota_, pääset saapumisvalvontanäytölle.

![](/assets/files/docs/Kausijulkaisut/lehden_saapumisvalvonta.png)

- Valitse _Saapunut_ alasvetovalikosta, kun lehden numero on saapunut
  kirjastoon.

<!-- -->

- Jos tilausta tehdessä on valittu, että nide luodaan lehteä
  vastaanotettaessa, saat niteen lisäysnäytön. Valitse _Saapunut_,
  niin lehtinumeron voi varata, mutta se ei ole vielä lainattavissa.
  (Huom! Saapunut-tilan nimi voi vaihdella kimpan mukaan)  
  ![](/assets/files/docs/Kausijulkaisut/saapumisvalvonta_nidetiedot.PNG)

<!-- -->

- Jos numerolla on lisänumero, täytä _Lisänumeroa_ koskevat tiedot.
- Jos kaikille niteille tehdään nidetiedot (käsinsyöttö valittu
  lehtitilausta tallennettaessa), saat sillekin oman
  nidetietolomakkeen.

<!-- -->

- Tallenna lopuksi nidetiedot.

Jos lehtinumerot saapuvat epäsäännöllisesti tai virheellisessä
järjestyksessä, voit mennä muokkaamaan aikaisempia numeroita
Tilausnäytöllä vasemmassa reunassa olevasta
Kausijulkaisukokoelma-linkistä.  
![](/assets/files/docs/Kausijulkaisut/kausijul23.png)  
![](/assets/files/docs/Kausijulkaisut/kausijul24.png)

Jos vastaanotat useita numeroita kerralla tai olet merkannut jonkin
numeron _Myöhässä_ tai _Puuttuu_ -tilaan, voit klikata _Luo seuraava_
-napista ja saada seuraavan numeron listalle.

Luomalla seuraavan numeron merkitset automaattisesti edellisen numeron
Myöhästynyt -tilaan. Klikkaamalla useamman numeron _Muokkaa_-sarakkeen
laatikkoa voit kerralla merkitä näille numeroille oikean tilan.

## 6.5. Lehtikiertolistan luominen

Lehtikiertolista on lista henkilöistä, joiden luettavaksi lehti menee
ennen kuin se viedään hyllyyn. Lehtitilausta tehtäessä on valittava
_Ilmoitus asiakkaalle_ -valikosta _Lehtikiertolista_.

![](/assets/files/docs/Kausijulkaisut/ilmoitus_asiakkaalle_lehtikiertolista.PNG)

Tilausnäytöllä on vasemmassa reunassa valikossa joko _Luo kiertolista_
tai _Muokkaa kiertolistaa_ riippuen siitä, onko lehdelle tallennettu
listaa vai ei.

![](/assets/files/docs/Kausijulkaisut/kausijul26.png)

Klikkaamalla tätä linkkiä pääset muokkaamaan kiertolistaa.  
![](/assets/files/docs/Kausijulkaisut/kausijul27.png)

Täällä voit _lisätä vastaanottajia_ eli lisätä henkilöitä
kiertolistalle. Henkilöitä voi hakea nimen, kirjaston tai
asiakaslajin mukaan.  
![](/assets/files/docs/Kausijulkaisut/lehtikiertolista_hae_asiakkaita.PNG)  
Klikkaamalla nimen jälkeen _Lisää_ voit lisätä henkilön kiertolistalle.
Kun olet valinnut kaikki listalle tulevat henkilöt, klikkaa _Sulje_ ja
pääset kiertolistanäytölle.  
![](/assets/files/docs/Kausijulkaisut/kausijul29.png)

Jos lista näyttää oikealta, klikkaa _Tallenna_. Seuraavaksi näet
esikatselun kiertolistasta. Tulostettavan version saat klikkaamalla _Tallenna ja esikatsele_ -painiketta.

![](/assets/files/docs/Kausijulkaisut/kausijul30.png)  
Järjestelmäsetuksissa voidaan määritellä, että kiertolistalla oleva
henkilö lisätään automaattisesti lehden varausjonoon.

Nähdäksesi asiakkaan kaikki kiertolistat, mihin asiakas kuuluu, katso
asiakastiedoista _Kiertolistat_-välilehti.

## 6.6. Tilaukset virkailijatyökalussa

Tilausten tiedot näkyvät _Kausijulkaisutilaukset_ -välilehdellä.

![](/assets/files/docs/Kausijulkaisut/kausijulkaisutilaukset_valilehti.PNG)

Numerolistauksen alla olevasta _Kausijulkaisutilauksen tiedot_ -painikkeesta pääset siirtymään suoraan lehden kaikkiin tilauksiin. Klikkaamalla Kausijulkaisutilaukset-välilehdeltä linkkiä _Kausijulkaisutilauksen tiedot_ pääset kyseisen tilauksen
yhteenvetonäytölle virkailijatyökalussa.

![](/assets/files/docs/Kausijulkaisut/kausijulkaisutilauksen_tiedot.PNG)

Tilauksen tiedoista pääset suoraan esimerkiksi vastaanottamaan lehtinumeron.

## 6.7. Lehtien reklamointi

Koha voi lähettää sähköpostin kausijulkaisujesi toimittajalle, jos
tilatut numerot ovat myöhässä tai puuttuvat. Vasemmalla valikossa on
_Reklamaatiot_-linkki tätä varten. Varmista kimppasi pääkäyttäjältä, onko sähköposti-reklamaatioiden lähetys käytössä.

![](/assets/files/docs/Kausijulkaisut/kausijul35.png)  
![](/assets/files/docs/Kausijulkaisut/reklamaatiot.PNG)

Valitse ensin, miltä toimittajalta tilattuja kausijulkaisuja haluat reklamoida. Haku on hidas, jos numeroita on paljon.

![](/assets/files/docs/Kausijulkaisut/reklamaatiot1.png)

Saat listan kaikista valitun toimittajan lehtinumeroista, joiden olisi jo pitänyt saapua.

![](/assets/files/docs/Kausijulkaisut/reklamaatiot2.png)

Voit suodattaa numeroita päivämäärävälillä tai taulukon alareunasta sarakkeiden suodattimilla, esim. nimekkeellä ja kirjastolla.

Valitse tarvittavat numerot ja klikkaa _Lähetä ilmoitus_.

## 6.8. Lehtitilauksen päättymisajan tarkistaminen

Kun tallennetaan lehtitilausta, annetaan sille päättymisaika.
Tarkistustyökalulla voit tarkistaa, milloin tilaus päättyy.

![](/assets/files/docs/Kausijulkaisut/tarkista_lehtitilauksen_paattyminen.PNG)

Anna rajaukseen ainakin päivämäärä. Rastittamalla kohdan _Sisällytä ennen tätä päivää vanhenevat tilaukset_ saat tulokseen kaikki tilaukset,
jotka päättyvät ennen annettua päivämäärää.

![](/assets/files/docs/Kausijulkaisut/vanhenevat_lehtitilaukset.PNG)

Listauksen oikeanpuolimmaisessa sarakkeessa on _Uusinta-linkki_, josta
pääsee uusimaan tilauksen. Voit myös valita useamman tilauksen ja uusia ne kerralla. Useampaa tilausta uusittaessa uusinta käyttää tilauksen pituutena automaattisesti sitä pituutta, mikä lehtitilauksen tietoihin on tallennettu.

## 6.9. Tilausten uusiminen

Jos lehtitilauksesi on loppunut, et voi vastaanottaa lehtinumeroita. Tilauksen voi uusia klikkaamalla _Uusinta_. (Huom! Osassa kimpoista voi olla tapana tehdä lehdille vuosikohtaisia nimeketietueita (esim. Anna 2022, Anna 2023 jne). Tällaisessa tapauksessa tilausta ei voi uusia vaan seuraavan vuoden lehtinimekkeelle on tehtävä kokonaan uusi lehtitilaus.)

![](/assets/files/docs/Kausijulkaisut/kausijul39.png)

Kun olet klikannut _Uusinta_-nappia, pääset uusintanäytölle:

![](/assets/files/docs/Kausijulkaisut/tilauksen_uusiminen.PNG)

- _Alkupvm_ on tilauksen alkamispäivämäärä.
- _Tilauksen pituudeksi_ valitse yksi kolmesta vaihtoehdosta:
  numeroita, viikkoa tai kuukautta ja anna tilauksen pituuden määrä. **Huomaa, että tilauksen pituus vaikuttaa ainoastaan uusitulle lehtitilaukselle muodostuvaan tilauksen päättymispäivään. Jos lehtitilauksen ilmestymistiheyteen tai numerointikaavaan tulee muutoksia, on ne tehtävä lehtitilauksen muokkauksen kautta.**

Lehtitilauksia voi uusia myös massana lehtitilauksen päättymisajan tarkistamisen kautta (ks. luku 4.8).

Riippuen kimppasi asetuksista (järjestelmäasetus RenewSerialAddsSuggestion) lehtitilauksen uusiminen voi myös muodostaa automaattisesti hankintaehdotuksen.

Huomaathan, että kun tilaus on uusittu, täytyy kaikkien edellisvuoden numeroiden olla Saapunut-/Puuttuu-/Poistettu (tms.) -tilassa ennen kuin seuraavan vuoden ensimmäinen numero ilmestyy vastaanotettavaksi.

## 6.10. Lehtitilausten hakeminen

_Kausijulkaisut_-moduulissa on lehtitilausten haku, jossa tilausta voit
hakea ISSN:lla tai lehden nimellä.

![](/assets/files/docs/Kausijulkaisut/kausijul41.png)

Voit myös klikata _Tarkka haku_ oikeassa reunassa ja hakea tarkemmilla
tiedoilla tilausta.

![](/assets/files/docs/Kausijulkaisut/kausijul42.png)

Hakutuloksen voit suodattaa jokaisen sarakkeen alla olevasta
hakulaatikosta ja määrittää hakutulosten määrän taulukon yläreunassa
olevissa laatikoissa. Haku-kenttää voi myös käyttää tietojen
suodattamiseen. Se hakee kaikista sarakkeista kerralla.

![](/assets/files/docs/Kausijulkaisut/kausijulkaisutilaukset_hakutulos.png)

## 6.11. Lehtitilauksen poistaminen

Lehtitilauksen voi poistaa. Hae haulla esille poistettava tilaus ja
klikkaa Nimeke-sarakkeesta lehden nimeä, jolloin avautuu tilauksen
tiedot-sivu.

<img src="/assets/files/docs/Kausijulkaisut/kausipois.png" title="Kausijulkaisuhaun tuloksena kaksi Kodinkuvalehti 2020 -tilausta" alt="Kausijulkaisuhaun tuloksena kaksi Kodinkuvalehti 2020 -tilausta" style="width:40.0%" />

Avaa sitten Muokkaa-valikko ja valitse sieltä _Poista kausijulkaisutilaus_

![](/assets/files/docs/Kausijulkaisut/poista_kausijulkaisutilaus.png)
