---
title: 'Kohan ohje suomeksi'
permalink: /dokumentaatio/hankinta/
redirect_from:
  - /theme-setup/
toc: true
---

# 7. Hankinta

**Huomioitavaa:** Hankinnan tilejä ei saa poistaa, jotta tilastointi
toimisi oikein. Tilit voi sulkea halutessaan, eikä se vaikuta
tilastoihin.

Kohan Hankinta mahdollistaa tilausten teon ja budjetin seuraamisen.
Kirjastolle pitää olla määritettynä budjetti ja vähintään yksi tili,
jotta tilauksia voi tehdä.

- Mene: _Muita toimintoja -&gt; Hankinnat_

![](/assets/files/docs/Hankinta/hankinta1.png)

Hankinnan etusivulla näkyy kaikki tilit.  
![](/assets/files/docs/Hankinta/hankinta7.png)

Voit piilottaa näkyviltä käytöstä poistetut budjetit klikkaamalla
_Piilota käytöstä poistetut budjetit_. Takaisin näkyviin ne saa
klikkaamalla _Näytä käytöstä poistetut budjetit_.

Voit suodattaa näkymää alasvetovalikosta _Kirjaston mukaan_. Voit suodattaa näkymää myös kirjoittamalla sopivan hakutermin _Hae_-kohtaan.

Jos haluat nähdä, mitä teoksia on tilattu tiettyä tiliä käyttäen,
klikkaa tilin kohdalla Tilattu-sarakkeessa linkkinä olevaa summaa.  
![](/assets/files/docs/Hankinta/hankinta8.png)

Lue lisää budjetin/tilin käytöstä luvussa _5.9. Budjetointi ja tilien
seuranta._


## 7.1 Budjetin lisääminen

Budjetin voi lisätä joko _Hankinnan_ kautta tai ylläpidosta _Hankinnan
asetusten_ kautta.

![](/assets/files/docs/Hankinta/hankinta02.png) tai ![](/assets/files/docs/Hankinta/hankinta2.png)

Klikkaa _Uusi budjetti_.

**Täytä seuraavat tiedot:**

- Budjetin alku- ja loppumispäivämäärä
- _Kuvaus_-kenttään laitetaan budjetille selkeä nimi (vähintään
  kirjaston nimi ja vuosi. Voi myös laittaa mitä budjetti koskee).
- _Yhteensä_-kenttään laitetaan budjetin summa.
- _Aktivoi budjetti_, jotta budjettia voi käyttää. _Vinkki:_ Kun
  budjettia ei enää haluta käyttää, muokkaa sitä ja valitse _Lukitse
  budjetti_.

![](/assets/files/docs/Hankinta/hankinta3.png)

**Tallenna** muutokset.

### 7.1.1 Budjetin sulkeminen (eli tilausten siirto)

Kun budjettia ei enää tarvita, voi sen sulkea. HUOMIO! **Älä poista
budjettia tai tilejä**, koska se vaikuttaa tilastoihin. Jos budjetti tai
tilit poistetaan, ei saada enää siltä vuodelta hankintatilastoja.

Budjetin sulkemisella voidaan **siirtää vastaanottamattomat tilaukset ja käyttämättömät varat seuraavan vuoden budjettiin**. Uudessa budjetissa pitää kuitenkin olla tismalleen saman nimiset tilit (tilikoodi pitää olla sama) kuin vanhassa, jotta siirto onnistuu. Käytännössä eri vuosille pitää kuitenkin olla eri nimisillä tilikoodeilla olevat tilit, jotta EDItX-hankinta toimii. Katso kohta 5.2 Tilin lisääminen.

Valitse vasemmasta reunasta _Budjetit_ ja etsi suljettava budjetti.

![](/assets/files/docs/Hankinta/hankinta301.png)

Valitse oikealta _Toiminnot_-napista _Sulje_

![](/assets/files/docs/Hankinta/hankinta302.png)

Saat listan budjettiin liittyvistä tileistä ja kuinka monta vastaanottamatonta tilausta kukin tili sisältää. Valitse budjetti, johon tilaukset siirretään sekä haluatko siirtää jäljellä olevat käyttämättömät varat. Valitse _Siirrä vastaanottamattomat tilaukset_.

![](/assets/files/docs/Hankinta/budjetinsulku.png)

Ohjelma vahvistaa, haluatko varmasti siirtää vastaanottamattomat tilaukset tililtä X tilille Y.

![](/assets/files/docs/Hankinta/budjetinsulku2.png)

Jos siirto onnistuu, saat raportin siirretyistä tilauksista.

![](/assets/files/docs/Hankinta/budjetinsulku4.png)

Mikäli valitussa budjetissa ei ole samalla tilikoodilla olevia tilejä, siirto ei onnistu ja saat raportiksi _Tätä tilikoodia ei ole kohdebudjetissa_.

![](/assets/files/docs/Hankinta/budjetinsulku3.png)

Voit budjetin sulun eli tilausten siirron jälkeen halutessasi epäaktivoida budjetin, jotta siihen liittyvät tilit katoaa esim. tilausten vastaanotossa tilivalikosta.

### 7.1.2 Budjetin epäaktivoiminen

Jos haluaa piilottaa budjetin aktiivisista, voi sen tehdä seuraavasti.

Valitse budjetin kohdalla _Toiminnot_ ja sieltä _Muokkaa_.

![](/assets/files/docs/Hankinta/budjetinepaaktivointi.png)

Ota **pois** rasti kohdasta _Aktivoi budjetti_ ja sen jälkeen _Tallenna_.

![](/assets/files/docs/Hankinta/budjetinepaaktivointi2.png)

### 7.1.3 Tilin lisääminen

Budjettiin pitää lisätä _tilejä_, jotta sitä voi käyttää. Voit jakaa
määrärahoja esim. kirjastoittain, aineistoittain tai miten on tarve.
[Huomioi EditX-hankinnan
vaatimukset](https://tiketti.koha-suomi.fi/projects/koha-suomen-dokumentaatio/wiki/EditX-hankinta).
**Tilien luonti EDItX-ohjeistuksen mukaan on kriittisen tärkeää.**

Tilin voi lisätä kahdella tavalla

1. Valitse juuri lisäämäsi budjetti klikkaamalla budjetin nimeä,
  jolloin avautuu uusi sivu. Valitse siellä _Uusi_ ja avautuvasta
  valikosta _Uusi tili kohteelle xxx_  
  ![](/assets/files/docs/Hankinta/hankinta4.png)

<!-- -->

2. Valitse budjetin nimen kohdalla oikeanpuolimmaisesta sarakkeesta
  _Toiminnot_ ja sieltä _Lisää tili_  
  ![](/assets/files/docs/Hankinta/hankinta04.png)

Täytä tilin tiedot

![](/assets/files/docs/Hankinta/hankinta5.png)

Kolme ensimmäistä riviä ovat pakollisia täytettäviä.

- _Tilikoodi_ on uniikki koodi tilille. Huomioi EditX-hankinnan
  vaatimukset.
- _Tilin nimi_ kannattaa olla selkeä ja helposti ymmärrettävä.
  Kimpoissa kannattaa käyttää kirjaston nimeä ensimmäisenä sanana
  tilin nimessä.
- _Summassa_ voi olla vain numeroita ja desimaalierotin, ei muita
  merkkejä. Summa ei voi ylittää budjetille määritettyä
  kokonaissummaa.
- _Varoituskohta_ (%) tai (summa) voidaan merkitä halutessa, jolloin Koha
  varoittaa, kun ylität tietyn määrän käytetyistä määrärahoista.
- _Omistaja_ on se henkilö, joka voi tehdä muutoksia tiliin.
  Käyttäjäksi voi lisätä käyttäjätunnuksia, joilla on hankinnan
  oikeudet (toiminnossa virhe: pääkäyttäjiä ei voi ohjeista huolimatta
  lisätä käyttäjiksi). Hae käyttäjätunnuksella tai nimellä ja klikkaa
  _Lisää_. Ikkuna sulkeutuu automaattisesti.  
  ![](/assets/files/docs/Hankinta/hankinta05.png)
- _Käyttäjä_ voi omistajan lisäksi käyttää tiliä, mutta ei voi tehdä
  muutoksia sen tietoihin. Käyttäjäksi voi lisätä käyttäjätunnuksia, joilla on hankinnan
  oikeudet. Hae käyttäjätunnuksella tai nimellä ja klikkaa
  _Lisää_, jolloin saat ilmoituksen "Asiakas xxx lisätty". Lisää tarvittava määrä käyttäjiä ja sulje sen jälkeen ikkuna joko _Sulje_-napista tai ikkunan rastista.
  Käyttäjien lisäämisessä on sama virhe kuin Omistaja-kohdassa, eli pääkäyttäjäoikeuksilla olevaa tunnusta ei voi lisätä käyttäjäksi.
- _Kirjasto_, jonka tilistä on kysymys, valitaan alasvetovalikosta.
- _Rajoita käyttö:_ valitse valikosta, ketkä saavat käyttää tiliä. Käytön voi rajoittaa Omistajalle, Omistajalle ja käyttäjille tai Omistajalla, käyttäjille ja kirjastolle. **Huom!** Rajoitus ei toimi, jos tilille ei ole määritetty omistajaa.
  Kimpoissa kannattaa rajauksia tehdä, jotta kaikille ei näy kaikkien
  kirjastojen tilit (nopeuttaa manuaalisten tilausten tekemistä).  
  ![](/assets/files/docs/Hankinta/hankinta6.png)
- _Muuta:_ tähän voit kirjoittaa tarvittavan huomautuksen, joka tulee
  näkyviin tiliä käytettäessä.
- _Tilasto 1:n muoto_ ja _Tilasto 2:n muoto_: näihin voi halutessaan
  valita auktorisoidun arvon. Ei suositeltavaa.

Tallenna lopuksi _OK_-painikkeesta.

## 7.2 Toimittaja

Ennen ensimmäisen tilauksen tekemistä pitää olla vähintään yksi
toimittaja tallennettuna.

### 7.2.1 Lisää toimittaja

Lisätäksesi toimittajan klikkaa hankintaosion etusivulla _Uusi toimittaja_ -nappia
_Hankinnat_-sivulla.  
![](/assets/files/docs/Hankinta/hankinta9.png)

Toimittajan lisäyslomake koostuu kolmesta osasta.

- Ensimmäinen osio sisältää toimittajan yhteystiedot.  
  ![](/assets/files/docs/Hankinta/hankinta10.png)
  - Näistä kentistä vain _Nimi_-kenttä on pakollinen (punaisella,
    \*), muu tieto helpottaa laskutuksen ja reklamoinnin
    tekemisessä.

<!-- -->

- Toinen osio koostuu yhteyshenkilön tiedoista.  
  ![](/assets/files/docs/Hankinta/hankinta11.png)
  - Mikään näistä tiedoista ei ole pakollinen.

<!-- -->

- Viimeinen osio sisältää aineiston hintoihin liittyviä tietoja.  
  ![](/assets/files/docs/Hankinta/hankinta12.png)
  - Toimittajan tulee olla _Aktiivinen_, jotta tilauksen voi tehdä
  - _Lista- ja laskuhinnat_ näkyvät tietyssä valuutassa, joka
    tallennetaan järjestelmäasetuksissa
  - _Veronumero_ (ei tietoa onko Suomessa käytössä)
  - Valitse, ovatko _lista- ja laskuhinnat verollisia vai
    verottomia_. Jos EDItX-hankinta on käytössä, valitse tähän _veroton_.
  - Tallenna veroprosentti, jos kirjastolta veloitetaan verot
    tilauksesta
  - Jos toimittaja antaa yleisen alennuksen aineistosta, laita
    alennusprosentti _Alennus_-kenttään
    - Voit antaa niteeseen kohdistuvan oikean alennusprosentin
      tilausta tehtäessä
  - Jos tiedät normaalin toimitusajan aineistolle, voit antaa
    _toimitusajan_ päivinä. Tästä Koha pystyy arvioimaan, milloin
    tilaus joutuu myöhässä olevien tilausten raporttiin.
  - _Muuta_-kenttä on sisäiseen käyttöön tuleva huomautus.

### 7.2.2. Näytä/muokkaa toimittajaa

Nähdäksesi toimittajan tiedot, tulee ensin tehdä haku
_Hankinnat_-etusivulla. Voit hakea myös toimittajan nimen osalla.

![](/assets/files/docs/Hankinta/hankinta13.png)  
![](/assets/files/docs/Hankinta/hankinta14.png)

Kun klikkaat linkkinä olevaa toimittajan nimeä, näet toimittajan tiedot.

![](/assets/files/docs/Hankinta/hankinta15.png)

Jos haluat tehdä muutoksia toimittajan tietoihin, klikkaa _Muokkaa
toimittajaa_ -nappia. Jos toimittajalla ei ole yhtään tilausta, silloin
on näkyvillä myös _Poista toimittaja_ -nappi. Muuten on näkyvillä
_Vastaanota tilauksia_ -nappi.

![](/assets/files/docs/Hankinta/hankinta16.png)

### 7.2.3 Toimittajan sopimukset

Voit määritellä sopimuksia (joilla alku- ja loppupäivämäärä) ja liittää
ne toimittajaan. Sopimusten avulla voit vuoden lopussa nähdä kuinka
paljon kullekin toimittajalle on maksettu.

#### 7.2.3.1 Lisää sopimus

Toimittajan tietojen sivun yläreunassa on _Uusi -&gt; Sopimus_.

![](/assets/files/docs/Hankinta/hankinta17.png)

Saat lomakkeen, johon pitää tallentaa perustiedot sopimuksesta.

![](/assets/files/docs/Hankinta/hankinta18.png)

**Tärkeää:** Et voi tallentaa sopimusta jälkikäteen. Loppupäivämäärä ei
saa olla ennen kuluvaa päivää.

Kun sopimus on tallennettu, se näkyy toimittajan tiedoissa alhaalla. Sopimuksen voi _poistaa_ tai sitä voi _muokata_ Toiminnot-sarakkeen painikkeilla.

![](/assets/files/docs/Hankinta/hankinta19.png)

Sopimuksen voi valita alasvetovalikosta, kun luot tilauskoria.  
![](/assets/files/docs/Hankinta/hankinta20.png)

## 7.3 Hankintaehdotukset

Kohassa on toiminto, jolla pystyy tekemään ja käsittelemään
hankintaehdotuksia. Tehdyt hankintaehdotukset näkyvät
_Hankinnat_-sivulla toimittajahaun oikealla puolella.  
![](/assets/files/docs/Hankinta/hankinta21.png)

Hankintaehdotus näkyy myös virkailijatyökalun etusivulla (niille, joilla
on oikeus käsitellä ehdotuksia)  
![](/assets/files/docs/Hankinta/hankinta22.png)

Klikkaamalla _Ehdotukset_ pääset näkemään ja muokkaamaan
hankintaehdotuksia. Jos odottavia ehdotuksia ei ole, pääset
hankintaehdotusten muokkaukseen klikkaamalla
_Hankintaehdotukset_-linkkiä _Hankinnat_-sivun vasemmassa reunassa.

![](/assets/files/docs/Hankinta/hankinta23.png)

### 7.3.1 Hankintaehdotuksen tekeminen

Hankintaehdotuksia voi tehdä virkailijatyökalussa kirjaston puolesta tai
asiakkaan puolesta. Asiakkaat voivat tehdä hankintaehdotuksia Kohan
verkkokirjastossa (ei Finnassa tällä hetkellä).

Jos et halua liittää hankintaehdotukseen asiakastietoa, lähde liikkeelle klikkaamalla Hankintaehdotusten hallinnassa _Uusi hankintaehdotus_ -nappulaa.

Voit kuitenkin lisätä asiakkaan tiedon myöhemmin, vaikka lähdet liikenteeseen tätä kautta. Asiakastieto lisätään Luoja-kohtaan, kuten alempana kuvassa esitetään.

![](/assets/files/docs/Hankinta/hankinta233.png)

Jos taas haluat liittää mukaan asiakastiedon, hae asiakkaan tiedot esille ja mene Hankintaehdotukset välilehdelle  
![](/assets/files/docs/Hankinta/hankinta231.png)

Täällä näkyvät asiakkaan tekemät hankintaehdotukset sekä nappula _Uusi
hankintaehdotus_, josta voi tehdä uuden ehdotuksen asiakkaan puolesta.

![](/assets/files/docs/Hankinta/hankinta232.png)

Täytä vähintään pakolliseksi merkityt tiedot (punaisella).

![](/assets/files/docs/Hankinta/hankinta234.png)

- _Ehdotuksen syy_ -valikosta voi valita valmiista vaihtoehdoista.

Lomakkeen alemmissa osioissa on ehdotuksen hallintaan ja hankintatietoihin liittyviä tietoja:

![](/assets/files/docs/Hankinta/hankinta235.png)

- _Luoja_-kenttään tulee luontipäivä ja tekijän nimi. Jos ehdotus tehdään asiakkaan puolesta, tulee siihen asiakkaan nimi. Jos
  taas kirjaston puolesta, tulee siihen ehdotuksen tehneen virkailijan nimi. Tässä kohtaa voit lisätä ehdotukseen asiakastiedon klikkaamalla _Aseta asiakas_ ja hakemalla asiakas esim. kirjastokortin numerolla.
- _Hyväksytty_-kenttään tulee ehdotuksen hyväksymispäivä.
- _Viimeksi muokattu_-kentässä näkyy viimeisimmän muokkauksen ajankohta.
- _Käsitelty_-kenttään valitaan hankintaehdotuksen käsittelypäivä.
- _Käsittelijä_-kohtaan tulee automaattisesti käsittelijä, mutta siihen voi lisätä toisen käsittelijän valitsemalla _Valitse käsittelijä_.
- _Ilmoita käsittelijälle_ -kohtaan voi laittaa ruksin, jos haluaa käsittelystä lähtevän tiedon käsittelijälle. Itselle ei voi lähettää tietoa, eli toiminto toimii vain, jos vaihdat käsittelijäksi jonkun muun kuin itsesi.
- Jos ehdotuksen haluaa kohdistaa tiettyyn kirjastoon, voi sen valita Hankintatiedot-osiosta _Kirjasto_-kohdasta.
- _Tili_-kohtaan voi valita käytettävän tilin.
- _Kpl_-kohtaan laitetaan tilattavien niteiden määrä.
- _Rahayksikkö_-kohdassa on oletuksen EUR, mutta sen voi vaihtaa valikosta myös muuksi.
- _Hinta_-kenttään laitetaan hankinnan hinta.
- _Yhteensä_-tieto lasketaan automaattisesti kappalemäärän ja hinnan perusteella.

### 7.3.2 Hankintaehdotusten ylläpitäminen

![](/assets/files/docs/Hankinta/hankinta24.png)  
Hankintaehdotukset lajitellaan eri välilehtiin niiden tilan mukaan:
_Hyväksytty, Odottaa, Tarkistettu, Tilattu ja Hylätty_. Jokaisessa
hyväksytyssä tai hylätyssä ehdotuksessa näkyy sen käsitelleen henkilön
nimi ja syy, joka on tallennettu ehdotuksen hyväksymiselle tai
hylkäämiselle (löytyy _Tila_-sarakkeesta).

- _Hyväksytty_-tila on ehdotuksella, jolle on valittu _Hyväksytty_
  alasvetovalikosta.
- _Odottaa_-tila on niillä ehdotuksilla, joita ei ole vielä käsitelty.
- _Tarkistettu_-tila on ehdotuksella, jolle on valittu _Tarkistettu_
  alasvetovalikosta.
- _Tilattu_-tila on niillä ehdotuksilla, jotka on tilattu käyttämällä
  _Lisää tilaus tilauskoriin Hankintaehdotuksesta_-linkkiä.
- _Hylätty_-tila on ehdotuksella, jolle on valittu _Hylätty_
  alasvetovalikosta.

Jos kirjastoon tulee paljon hankintaehdotuksia, niitä voi suodattaa
käyttämällä vasemman reunan valikoita.  
![](/assets/files/docs/Hankinta/hankinta25.png)  
Klikkaamalla sinistä otsikkoa (linkki) saat avattua valikon tarkempaan
suodatukseen ja klikkaamalla _<span lang="tyhjennä"></span>_ kaikki
suodattimet tyhjennetään ja näet kaikki hankintaehdotukset.

**Vinkki:** Hankintaehdotukset rajoitetaan automaattisesti kirjastoosi
tehtyihin ehdotuksiin. Jos haluat nähdä kaikkien (tai jonkun muun
kirjaston) hankintaehdotukset, klikkaa _Hankintatiedot_-linkkiä
suodattaaksesi haluamasi kirjaston.

![](/assets/files/docs/Hankinta/hankinta26.png)

Kun katsot _Odottaa_-tilassa olevia ehdotuksia, voit tehdä valinnan
kunkin nimekkeen vasemmalla puolella olevaan laatikkoon ja valita näille
nimekkeille tilan alla olevasta valikosta ja syyn valinnalle. Voit myös
kokonaan poistaa ehdotuksen _Poista valitut_ -valinnalla.

![](/assets/files/docs/Hankinta/hankinta27.png)

Voit myös muokata hankintaehdotuksen tietoja ennen hyväksymistä.  
![](/assets/files/docs/Hankinta/hankinta28.png)

Klikkaamalla _Muokkaa_ ruudun yläreunassa voit päästä muokkaamaan
hankintaehdotusta.  
![](/assets/files/docs/Hankinta/hankinta29.png)

Tällä näytöllä voit antaa ehdotukselle lisäinformaatiota tai korjata
asiakkaan antamia tietoja. Voit myös muuttaa ehdotuksen tilan eli
hyväksyä tai hylätä ehdotuksen.

- Jos valitset tilaksi Odottaa, ehdotus menee takaisin
  Odottaa-välilehdelle.

Voit valita Hyväksymisen tai hylkäämisen syyn alasvetovalikosta. Jos
valikosta puuttuu jokin paljon käyttämäsi syy, ota yhteyttä kimppasi
pääkäyttäjään. Hän pystyy lisäämään valikkoon uusia vaihtoehtoja.  
![](/assets/files/docs/Hankinta/hankinta30.png)

Jos valitset syyksi _Muut…_ , saat kehotuksen syöttää syyn
tekstilaatikkoon. Klikkaamalla _Peruuta_ laatikon oikealla puolella saat
takaisin syyvalikon.

![](/assets/files/docs/Hankinta/hankinta31.png)

Kun olet klikannut _OK_, ehdotus menee sopivalle välilehdelle. Tila
vaihtuu myös asiakkaan tiedoissa verkkokirjastossa ja asiakkaalle lähtee
sähköpostiviesti ehdotuksen hyväksymisestä/hylkäämisestä.

![](/assets/files/docs/Hankinta/hankinta32.png)

## 7.4 Tilausten teko

Kun teet tilauksen, aloita hakemalla toimittajan tiedot.  
![](/assets/files/docs/Hankinta/hankinta33.png)

### 7.4.1 Tilauksen luominen

Klikkaa _Uusi tilauskori_ -nappia toimittajan nimen oikealla puolella.

![](/assets/files/docs/Hankinta/hankinta40.png)


**Vinkki:** Voit lisätä nimekkeitä myös olemassa olevaan tilaukseen
klikkaamalla _Lisää tilauskoriin_ kunkin tilauksen rivin oikeassa
laidassa. Jos tilaus on jo suljettu, silloin siihen ei voi lisätä
tilauksia.

Uutta tilauskoria varten täytyy täyttää muutamia tietoja:

![](/assets/files/docs/Hankinta/hankinta41.png)

- Tilauskorille on annettava nimi, jonka avulla se on helpompi
  tunnistaa myöhemmin.
- Laskutuspaikan ja toimituspaikan oletusarvona on se kirjasto, mihin
  olet kirjautuneena, mutta voit vaihtaa nämä arvot alasvetovalikosta
- Toimittajaksi tulee juuri hakemasi toimittaja, mutta voit myös
  vaihtaa sen alasvetovalikosta
- Huomautuskentät ovat valinnaisia ja niihin voi lisätä mitä tahansa
  tietoa.
- Jos toimittajallesi on tallennettu _sopimuksia_, voit valita sopimuksen
alasvetovalikosta.
- _Voimassa olevia tilauksia_ -kohta liittyy kestotilauksiin, eikä sitä tarvitse monestikaan valita.
- _Luo niteet kun_ -kohdasta voi valita, milloin tietueille luodaan niteet. Vaihtoehtoja ovat_
  - käytä oletusta (sulkeissa järjestelmäasetuksissa oletukseksi valittu vaihtoehto)
  - tilauksen tekeminen
  - tilauksen vastaanotto
  - nimeketietueen kuvailu (Huom! Jos valitset tämän, niteitä ei synny tilauksen teon tai vastaanoton yhteydessä)

Klikkaa lopuksi _Tallenna_.

![](/assets/files/docs/Hankinta/hankinta42.png)

Kun tilaus on luotu, voit lisätä siihen nimekkeitä, joita tilataan.
Aloita klikkaamalla _Lisää tilauskoriin_ -nappia.

Valitse sitten, miten haluat lisätä nimekkeen:

![](/assets/files/docs/Hankinta/hankinta421.png)

Ensin esitellään kaikki eri tavat lisätä tilaus, lopussa kerrotaan Nide-
ja tilitystietojen lisääminen.

#### 7.4.1.1. Olemassa olevasta tietueesta

Jos tilaat lisäkappaleita olemassa olevaan nimekkeeseen, voit yksinkertaisesti hakea kyseisen tietueen haulla. Kirjoita teoksen nimi (huom. voit käyttää indeksien tunnuksia haussa halutessasi, esim. ti:väylä) ja klikkaa _OK_, jolloin sinut ohjataan tiedonhaun tuloksiin. Valitse oikea tietue klikkaamalla _Lisää tilaus_ sen kohdalla.

![](/assets/files/docs/Hankinta/hankinta43.png)


Tilauksessa tarvittavat luettelointitiedot näkyvät tilaustiedoissa _Luettelon tiedot_ -kohdassa.
 
![](/assets/files/docs/Hankinta/hankinta44.png)


#### 7.4.1.2. Hankintaehdotuksesta

**Huomioi:** Jos kimpalla/kirjastolla on Finna käytössä
verkkokirjastona, ei asiakkaat pysty tällä hetkellä tekemään suoraan
Kohaan tulevia hankintaehdotuksia.

- Asiakkaiden tekemistä hankintaehdotuksista voi tehdä tilauksen.
  Jotta hankintaehdotukset ja tilaukset pysyisivät järjestyksessä,
  kannattaa tilaus tehdä hankintaehdotuksen linkin kautta.  
  ![](/assets/files/docs/Hankinta/hankinta45.png)
  - Tuloksista klikkaa _Tilaus_-linkkiä sen nimekkeen kohdalla,
    minkä haluat tilata ja saat lomakkeen, jossa on valmiina
    tilaukseen liittyviä tietoja sekä linkki hankintaehdotukseen.

![](/assets/files/docs/Hankinta/hankinta46.png)

- Voit tehdä muutoksia tietoihin tarvittaessa.

- Tilauskorissa näkyy nimekkeen kohdalla linkki hankintaehdotukseen ja
ehdotuksen tekijän nimi.  
![](/assets/files/docs/Hankinta/hankinta47.png)

Hankintaehdotusten perusteella tehdyistä tilauksista lähtee asiakkaalle
sähköpostiviesti, jossa kerrotaan tehdystä tilauksesta. Myös
verkkokirjastossa asiakas näkee hankintaehdotuksensa tilan.

#### 7.4.1.3. Lehtitilauksesta

Kun käytät _Kausijulkaisut_-osiota, voit linkittää lehtitilauksen tiedot
hankintaan valitsemalla _Lehtitilauksesta_.

- Klikkaamalla tilauslinkkiä pääset hakusivulle, josta voit hakea
  lehtitilauksen tiedot.
  
![](/assets/files/docs/Hankinta/hankinta48.png)

Hakemasi lehden tilaustiedot tulevat näytölle ja oikeassa reunassa
olevassa sarakkeessa on _Tilaus_-nappula. Jos tilaus on jo kiinni toisessa toimittajassa, on rivin kohdalla "Ei voi tilata".  
![](/assets/files/docs/Hankinta/hankinta49.png)

Klikkaamalla Tilaus-nappia saat lehtitilauksen tiedot tilauslomakkeelle ilman
Lisää nide -osiota, koska lehtitilauksessa sitä ei tarvita.  
![](/assets/files/docs/Hankinta/hankinta50.png)
![](/assets/files/docs/Hankinta/hankinta501.png)

#### 7.4.1.6. Uudesta (tyhjästä) tietueesta

Jos tilaat sellaisen teoksen, jonka tietoja ei löydy valmiina mistään,
valitse _Uudesta (tyhjästä) tietueesta_.  
![](/assets/files/docs/Hankinta/hankinta51.png)

- Anna tyhjään lomakkeeseen kaikki tarvittavat tiedot tilauksesta.
  
Huom! Näin tehdyn tietueen tietoja pitää käydä jälkikäteen täydentämässä, jotta teos löytyy tiedonhaun kautta:
  - kenttä 000, ja siinä heti ensimmäinen rivi kenttä nro 00. Rivin
    päässä on nk. tag –merkki, klikkaa se auki, jolloin saat auki
    nk. Nimiövalikon, ja sieltä kohdan 7 = Tietueen bibliografinen
    taso. Itse tehdyssä tietueessa se tarjoaa “Osakohde
    monografiassa”, joka pitää muuttaa “Monografiaksi” eli M:ksi.
    Teetpä tilauksen mistä tahansa aineistosta tuo pitää käydä
    korjaamassa.
  - Välilehdellä 9 pitää käydä valitsemassa lisäksi aineistotyyppi 942c-kenttään.
  - Tekijätieto menee kolmeen kohtaan 100a/110a/111a -> poista ylimääräiset.
  - Toimittajatieto menee 028a-kenttään -> siirrä oikeaan

#### 7.4.1.4 Olemassa olevista tilauksista (kopio)

Tilauksen voi tehdä jo olemassa olevan tilauksen pohjata kopioimalla sen. Kun valitset _Olemassa olevista tilauksista (kopio)_, niin saat ensin tilausten hakusivun. Hae haluamillasi hakuehdoilla.

![](/assets/files/docs/Hankinta/hankinta502.png)

Valitse hakutuloksista sopiva tilausrivi ja klikkaa sitten _Seuraava_-nappia.

![](/assets/files/docs/Hankinta/hankinta503.png)

Valitse tai lisää haluamasi tilitystiedot tai kopioi alkuperäiset arvot laittamalla rasti rivin edessä olevaan laatikkoon.

![](/assets/files/docs/Hankinta/hankinta504.png)

Tilaukset luodaan ja saat yhteenvedon kopioiduista tilauksista. Palaa takaisin tilauskoriin valitsemalla _Palaa tilauskoriin_.

![](/assets/files/docs/Hankinta/hankinta505.png)

#### 7.4.1.5 Ulkoisesta lähteestä

Tilattavan teoksen kuvailutiedot voi noutaa myös ulkoisesta lähteestä, jolloin avautuu Z39.50-haku.

![](/assets/files/docs/Hankinta/hankinta506.png)

Valitse oikealta hakukohteista, mistä tietokannoista haluat teosta etsiä ja kirjoita vasemmalle hakukenttiin sopiva hakutermi. Klikkaa sitten Hae, jolloin saat hakutuloslistauksen. Toiminnot-sarakkeen nappia painamalla saa valittua "Tilaus"-vaihtoehdon. MARC- ja Kortti-vaihtoehdoilla näkee teoksen luettelointitiedot.

![](/assets/files/docs/Hankinta/hankinta507.png)

Jos tilaamasi nimeke näyttää olevan Kohan mielestä tuplatietue, saat
varoituksen ja valintavaihtoehtoja, mistä valitset sopivan toiminnon.
Voit tarkistaa linkistä, mikä tietokannan tietue Kohan mielestä on
sama.  
![](/assets/files/docs/Hankinta/hankinta531.png)

- Jos tietue on sama, valitse _Käytä olemassa olevaa tietuetta_
- Jos haluat peruuttaa kuvailutiedon tuonnin, valitse _Peruuta ja
  palaa tilaukseen_
- Jos tietue ei ole sama, valitse _Luo uusi tietue_

Tilauslomakkeella ei voi muuttaa kuvailutietoja. Jos haluat
tässä vaiheessa muokata tietueen tietoja, valitse _Muokkaa tietuetta_.  
![](/assets/files/docs/Hankinta/hankinta54.png)

#### 7.4.1.6 Uudesta tiedostosta

Tilauksen voi tehdä tuomalla välivarastoon MARC-tietueita tiedostosta.

Valitse välivarastoitava MARC-tietue klikkaamalla Selaa.

![](/assets/files/docs/Hankinta/hankinta508.png)

Valitse sopivat asetukset tuonnille. Voit käyttää myös MARC-muokkauksen pohjia tuonnissa.

![](/assets/files/docs/Hankinta/hankinta509.png)


![](/assets/files/docs/Hankinta/hankinta510.png)

Valitse sitten _Vie väliaikaiseen tuontisäiliöön_.

Jos vienti onnistuu, pääset tekemään tilauksen _Lisää välivarastoituja tiedostoja tilauskoriin_.

![](/assets/files/docs/Hankinta/hankinta511.png)

Tämän jälkeen tilaus etenee laittamalla tilattavan teoksen kohdalle rastin, jolloin avautuu lisätietoja.

![](/assets/files/docs/Hankinta/hankinta512.png)

Täydennä tarvittavat tiedot välilehdille ja valitse sitten _Tallenna_

![](/assets/files/docs/Hankinta/hankinta513.png)

![](/assets/files/docs/Hankinta/hankinta514.png)

![](/assets/files/docs/Hankinta/hankinta515.png)

#### 7.4.1.7. Tilaus väliaikaistiedostosta

Tilauksen voi tehdä myös aineistontoimittajan lähettämän tiedoston
kautta.

![](/assets/files/docs/Hankinta/hankinta55.png)

- Valitse haluamasi tiedosto ja klikkaa _Lisää tilauksia_. Voit
  järjestää listoja klikkaamalla sarakeotsikon perässä olevaa nuolta.

Avattu tilaustiedosto näyttää tältä. Jos nimeke on jo tallennettu
Kohaan, siinä näkyy linkkinä oleva numeropari nimekkeen edessä ja koko
nimeke on hennon vaaleanpunaisella pohjalla. Esim. punaisella korostettu
nimeke löytyy jo Kohasta, mutta numero 0 tarkoittaa, että käsittelijän
kirjastossa nimekettä ei vielä ole, mutta muissa kirjastoissa on
yhteensä 2. Kun kursorin vie numeron päälle, näkyy niiden kirjastojen
nidemäärät ko. nimekkeessä.  

![](/assets/files/docs/Hankinta/hankinta56.png)

Pitkässä listassa voit käyttää hakutoimintoa _Ctrl+f_, niin saat ruudun
vasempaa alareunaan hakulaatikon, jonka avulla voit etsiä haluamaasi
nimekettä.  
![](/assets/files/docs/Hankinta/hankinta57.png)

Tiedostosta klikkaat valintaruutua sen nimekkeen vasemalla puolella,
minkä haluat tilata. Niteiden määrän oletusarvo on 1, joten jos tilaat
useamman, vaihda tähän oikea numero tilattavien niteiden mukaan.  
![](/assets/files/docs/Hankinta/hankinta58.png)

Nidetiedot-välilehdellä voit käydä tekemässä sellaisia valintoja, jotka
koskevat kaikkia ko. tilauksen niteitä (esim. hyllypaikka).  
![](/assets/files/docs/Hankinta/hankinta59.png)

Kun olet merkinnyt kaikki tilattavat nimekkeet ja niiden nidemäärät,
siirry ikkunan yläreunassa _Tilitystietojen oletusarvot_ -välilehdelle.
Siellä valitaan alasvetovalikosta oikea tili tilaukselle.  
![](/assets/files/docs/Hankinta/hankinta60.png)

Klikkaa _Tallenna_, kun tilauksesi sisältää kaikki haluamasi nimekkeet.

#### 7.4.1.8. Varatuimpien nimekkeiden listalta

Listalle tulee teokset, joilla on eniten varauksia per nide.

![](/assets/files/docs/Hankinta/hankinta64.png)

- Varauksia per nide -suhdetta voi säätää vasemmasta reunasta
- Jos haluat, että tilattu-tilaiset niteet otetaan mukaan, laita rasti
  kohtaan _Sisällytä tilatut_ (tämä kannattaa laittaa)
- Jos haluat, että keskeytety varaukset otetaan mukaan, laita rasti kohtaan _Sisällytä keskeytetyt_ (suositeltavaa).
- Oikeasta reunasta Tarvitaan lisäniteitä -sarakkeesta klikkaamalla
  pääsee lisäämään teoksen tilauskoriin. Raportti ehdottaa tilattavaa nidemäärää.

#### 7.4.1.9. Tilattavien niteiden tiedot

Kun olet tuonut nimeketiedot tavalla tai toisella, täytyy täyttää
tilattavien niteiden tiedot (vähintään 1 nide). Pakolliset tiedot on
merkitty punaisella. 

**Huomioithan**, että tilastoinnin kannalta on erityisen tärkeää, että hankintapvm on määritetty. Ilman sitä nide ei tule mukaan hankintatilastoihin.

![](/assets/files/docs/Hankinta/hankinta62.png)

- Jos luot vain yhden niteen, klikkaa _Lisää nide_
- Jos haluat luoda useamman niteen, klikkaa _Lisää useita niteitä_,
  jolloin painikkeen viereen tulee kenttä. Kirjoita kenttään haluttu
  nidemäärä ja klikkaa _Lisää_

Niteet listautuu Nide-osion yläpuolelle.  
![](/assets/files/docs/Hankinta/hankinta621.png)

Kun olet lisännyt tarvittavan määrän niteitä, täytä tilitystiedot.  
Huom. Tilausta tehdessä numeroiden
desimaalierottimena tulee käyttää pistettä (tilanne 19.10.2022).

![](/assets/files/docs/Hankinta/hankinta63.png)

- **Määrä**-kohtaan tulee tilaamiesi niteiden määrä yllä olevasta
  taulukosta. 
  - **Tärkeää**: Et voi lisätä käsin määrää, vaan se täytyy tehdä
    edellisen kohdan Lisää nide -toiminnon kautta.

- **Tili**-valikosta valitaan käytettävä tili

- **Rahayksikkö**-valikosta valitaan rahayksikkö

- **Toimittajan hinta** annetaan ilman alennuksia.

- Jos hinta on **vahvistamaton**, laita valinta ruutuun.
  - HUOM! Jos tilauksessa on yksikin vahvistamaton hinta, tilausta
    ei voi sulkea.

- Laita **veroprosentiksi** 0 %, koska budjetit ovat alvittomia.
  - Kun olet antanut alennusprosentin, klikkaa tab-näppäintä, niin
    Koha täyttää loput hintatiedot.
 
 - **Korvausmaksu** on alennettu veroton hinta.

Kun olet täyttänyt kaikki tarvittavat kentät, klikkaa _Tallenna_
lisätäksesi niteet tilaukseen. Jos hinta menee yli budjetin, saat siitä
huomautuksen.

Kun tilaus on tallennettu, saat yhteenvedon tilauksesta.

![](/assets/files/docs/Hankinta/hankinta641.png)

Ennen tilauksen sulkemista voit vielä muokata tilauskoria ja sen sisältämiä
tilauksia. Hae-kentällä voi suodattaa taulukossa näkyviä tietoja.

- Klikkaamalla _Peruuta teoksen tilaus_ poistat tilausrivin ja siihen
  liittyvät **kaikki** niteet, mutta tietue jää tietokantaan.

- Klikkaamalla _Peruuta tilaus ja poista nimeketietue_ poistat sekä
  tilausrivin, niteet että nimeketietueen tietokannasta.
  - Nimeketietuetta ei voi poistaa, jos siihen kuuluu ennestään
    niteitä, tilauksia tai varauksia.

![](/assets/files/docs/Hankinta/hankinta66.png)

- Voit muokata tilauskorin nimeä ja muita tietoja klikkaamalla
  _Muokkaa tilauskoria_ -painiketta.
- Tilauskorin voi poistaa kokonaan _Poista tilauskori_
  -painikkeesta.
- _Vie tämä CSV-muodossa_ -painikkeen kautta voit viedä
  tilauskorin tiedot CSV-muotoiseksi tiedostoksi.
- Sähköpostitilaus-nappulasta korin sisällön voi lähettää toimittajan sähköpostiosoitteeseen, mikäli sellainen on määritetty toimittajan tietoihin.

### 7.4.2. Tilauksen sulkeminen

Tilauskori pitää sulkea, jotta tilaukset voidaan vastaanottaa.
Sulkemisen yhteydessä tilauskorin voi halutessaan lisätä samannimiseen
tilausryhmään laittamalla rastin kohtaan “Lisää tämä tilauskori uuteen,
samannimiseen tilausryhmään”.

![](/assets/files/docs/Hankinta/hankinta67.png)

- **Huom!** Jos yhdenkään tilauksen hinta on vahvistamaton, tilausta
  ei voi sulkea.

### 7.4.3. Tilausryhmän tekeminen

Tilausryhmä on yksinkertaisesti ryhmä tilauksia. Joissakin kirjastoissa
eri henkilöt voivat luoda tilauksia, jotka sitten kootaan tietyn ajan
kuluttua yhteen ja tehdään niistä toimittajalle tilaus. Tilausryhmässä
voi olla siis yksi tai useampia tilauksia.

Kun klikkaat _Sulje tämä tilauskori_, saat varmistuskysymyksen. Voit
myös valita, lisäätkö tilauksen uuteen, samannimiseen listaryhmään vai
et.  
![](/assets/files/docs/Hankinta/hankinta67.png)

Uuden tilausryhmän luominen vie tilausryhmien sivulle, jossa voit
sulkea ja viedä tilauksen PDF:ksi. Jos EDIFACT-määritykset on tehty, voi tilauksen viedä myös EDIFACT-muotoon.

![](/assets/files/docs/Hankinta/hankinta68.png)

Tilauskorin sulun yhteydessä tehdyt tilausryhmät menevät
“Suljettu”-välilehdelle. Sieltä tilausryhmän tietoja voi katsoa, avata uudelleen, viedä PDF:ksi tai CSV-muotoon. Jos EDIFACT-määritykset on tehty, voi tilauksen viedä myös EDIFACT-muotoon.

![](/assets/files/docs/Hankinta/hankinta682.png)

Tilausryhmiin pääsee myös kun hakee Hankinnan etusivulla ensin
toimittajan nimellä, ja valitsee sitten vasemmasta reunausta
_Tilausryhmät_.

![](/assets/files/docs/Hankinta/hankinta69.png)

### 7.4.4 EDItX-tilaaminen

Koha-Suomessa on käytössä EDItX-tilaussanomia käsittelevä rajapinta,
jolla toimittajan verkkokaupassa tehdyt tilaukset saadaan vietyä Kohan
tilauskoreiksi oikean toimittajan alle EDItX-tilaussanoman pohjalta.
Tilatuista teoksista lisätään minitietueet ja niteitä tilattu määrä.
Myös kirjaston budjettia/tilejä veloitetaan tilauksen mukaisesti.

![](/assets/files/docs/Hankinta/hankinta70.png)

Verkkokauppatilauksista syntyy Kohaan tilauskorit  
![](/assets/files/docs/Hankinta/hankinta701.png)

Tilaukset otetaan vastaan Kohan normaalin tilauksen vastaanoton
prosessin mukaan.


## 7.5. Tilausten vastaanottaminen

Tilauksia lähdetään vastaanottamaan toimittajan kautta. Hae ensin
toimittajan tiedot.

![](/assets/files/docs/Hankinta/hankinta71.png)

Klikkaa _Vastaanota tilauksia_.

![](/assets/files/docs/Hankinta/hankinta72.png)

Aineistoa vastaanotettaessa kysytään toimittajan laskun numeroa (tähän
voi laittaa esimerkiksi lähetyslistan tunnuksen). Jokaiselle
toimitukselle kannattaa tehdä oma laskunumeronsa. Jos käyttää aina
samaa, hidastuu vastaanotto.  
![](/assets/files/docs/Hankinta/hankinta73.png)

- Lähetyspäivämääräksi tulee automaattisesti kuluva päivä, sen voi
  muuttaa tarvittaessa.
- Postituskulut-kenttään voi halutessaan lisätä postikulut.
- Postikulut voi myös halutessaan ohjata tietylle tilille
  Postikulut:-valikosta. **Huom!** Älä valitse tähän mitään, jos et lisää
  postikuluja.

Kun klikkaat _Seuraava_, saat sivun, jossa listataan kaikki valitun toimittajan tilaukset. Voit nyt etsiä
vastaanotettavan teoksen kirjoittamalla/syöttämällä taulukon yläpuolella olevaan Hae-laatikkoon esim. teoksen nimen alun, ISBN-numeron tai tekijän
nimestä alun. Voit myös käyttää taulukon omia suodatusrivejä kirjoittaa/lukea Yhteenveto-sarakkeen hakukenttään hakemasi tiedon.

Klikkaa vastaanotettavan teoksen rivin oikeassa reunassa olevaa
_Vastaanota_-linkkiä.

![](/assets/files/docs/Hankinta/hankinta75.png)

Valitse vastaanotettava nide klikkaamalla ruutua
_Vastaanotettu?_-sarakkeessa tai kirjoittamalla vastaanotettava määrä
oikealla Vastaanotettu-kenttään. Jos kirjoitat oikealle numeron,
vasemmalle tulee vastaava määrä rasteja. Voit valita myös vain osan
niteistä, mikäli on saapunut osatoimitus.

![](/assets/files/docs/Hankinta/hankinta76.png)

- Voit myös vaihtaa käytettävän tilin halutessasi.
- _Muokkaa_-linkistä pääset muokkaamaan yksittäisen niteen tietoja.
  Muokkausnäyttö avautuu toiseen välilehteen.

Valitse lopuksi vasemmalta alhaalta _Tallenna_.

Vastaanoton tallennuksen jälkeen palaat takaisin tilauskoriin. Vastaanotetut näkyvät vastaanotettavien alapuolella omana taulukkonaan.

Voit peruuttaa vastaanoton, mikäli valitsit vahingossa väärän
tietueen, klikkaamalla _Peruuta vastaanotto_, jolloin teos siirtyy takaisin
vastaanotettaviin.

![](/assets/files/docs/Hankinta/hankinta77.png)

Kun olet vastaanottanut koko lähetyksen, valitse alareunasta _Lopeta
vastaanotto_, jolloin ohjaudut kuittisivulle.  
![](/assets/files/docs/Hankinta/hankinta771.png)

- Laita rasti kohtaan _Suljettu_, jolloin lasku suljetaan, eikä jää
  turhaan avoimeksi.
- Valitse sitten _Tallenna_.

Pääset pois sivulta valitsemalla vasemmalta valikosta esim. Hankinnat.

## 7.6. Tilauksen peruminen

**Huom!** Tilausrivin poistaminen poistaa kaikki siihen liittyvät niteet, myös jo lainassa olevat. Jos jotain teosta ei saadakaan kaikkia osia,
  ei saa poistaa koko riviä, koska silloin poistuu myös vastaanotetut
  niteet. Kohassa ei ole varsinaisesti olemassa osatoimitus-toimintoa.
  Poista saapumattomat niteet tiedonhaun kautta.

Hae toimittajan tiedoilla kuten tilausta vastaanotettaessa. Tilauksen
peruminen lähtee vastaanottonäkymästä.

![](/assets/files/docs/Hankinta/hankinta78.png)

Tee uusi lasku tai valitse mikä tahansa avoinna olevan laskun numero,
johon voit vastaanottaa tilauksen.

![](/assets/files/docs/Hankinta/hankinta79.png)

Hae peruttava tilaus teoksen hakutoiminnolla.

![](/assets/files/docs/Hankinta/hankinta80.png)

- Klikkaa _Peruuta teoksen tilaus_ -linkkiä, jolloin poistuu
  tilausriviin liittyvät niteet, mutta luettelointitiedot ja muiden kirjastojen
  niteet ja asiakkaiden varaukset säilyvät.
- Jos tilausriviin teokseen ei liity muita tilauksia, niteitä ja
  varauksia, voi poistaa myös nimekkeen _Peruuta teoksen tilaus ja
  nimeketietue_ -linkistä.

Saat varmistuskysymyksen tilauksen poistosta.

Jos poistat myös nimekkeen ilmoitetaan se varmistusviestissä  
![](/assets/files/docs/Hankinta/hankinta81.png)  
Jos taas et poista nimekettä, sekin kerrotaan varmistusviestissä  
![](/assets/files/docs/Hankinta/hankinta82.png)

- Voit valita halutessasi valikosta myös syyn peruutukselle.

## 7.7. Myöhässä olevien tilausten reklamointi

Jos olet tallentanut toimittajan sähköpostiosoitteen
toimittajatietoihin, voit lähettää reklamoinnin tilauksesta, jonka
toimitus on myöhässä. Sivu voi avautua hitaasti, jos myöhässä olevia on
paljon.

Valitse _Hankinnat_-sivulla vasemmasta reunasta _Myöhässä olevat_
-linkkiä

![](/assets/files/docs/Hankinta/hankinta831.png)

Pääset listauksen, jota voit suodattaa sivun vasemmassa reunassa
olevasta valikosta esimerkiksi tilauspäivän tai toimittajan mukaan.
Suodatus koskee vain suljettuja tilauksia.  
![](/assets/files/docs/Hankinta/hankinta83.png)

Kun tilauksia on suodatettu toimittajan mukaan, hakutulos näyttää tältä:

![](/assets/files/docs/Hankinta/hankinta84.png)

- Nimeketietojen vasemmassa reunassa on sarake, josta voi valita ne
  nimekkeet, joita halutaan reklamoida.
- Sivun alareunasta klikkaa _Reklamoi tilaus_, kun haluat reklamaation
  lähtevän toimittajalle.
- Voit myös tallentaa tiedot CSV-muodossa.

Kun sähköpostin lähetys onnistuu, tulee seuraava ilmoitus:  
![](/assets/files/docs/Hankinta/hankinta85.png)

HUOM! Arvioitu saapumispäivä perustuu toimittajan tiedoissa
tallennettuun _Toimitusaika_-arvoon.

## 7.8 Laskut

Laskuja pääsee hallinnoimaan hankinnnan etusivulta _Laskut_-linkistä.

![](/assets/files/docs/Hankinta/hankinta851.png)

Voit rajata hakua esim. laskunumeron, toimittajan, lähetyspäivän tai
teoksen nimen mukaan.

![](/assets/files/docs/Hankinta/hankinta852.png)

Saat listan hakuehtoja vastaavista laskuista. Tässä on haettu laskuja
toimittajan mukaan. Laskut jaotellaan kahteen välilehteen sen mukaan, onko ne avonaisia vai suljettuja.  
![](/assets/files/docs/Hankinta/hankinta853.png)

- Voit **yhdistää** laskuja valitsemalla ne ja painamalla _Yhdistä valitut_ -nappia.
- Voit **sulkea** laskuja valitsemalla ne ja painamalla _Sulje valitut laskut_ -nappia.

_Toiminnot_-napin alta löytyy lisää vaihtoehtoja

![](/assets/files/docs/Hankinta/hankinta854.png)
![](/assets/files/docs/Hankinta/hankinta855.png)

- Tiedot-kohdasta voit avata laskun tiedot tarkemaan katseluun
- Voit avata laskun uudelleen, jos se on suljettu
- Voit sulkea laskun, jos se on avoinna

## 7.9. Hankinnan hakutoiminnot

Jokaisen hankintaosion sivun yläreunassa on pikahakulaatikko toimittajan
tai tilauksen hakua varten.

### 7.9.1 Toimittajahaku

![](/assets/files/docs/Hankinta/hankinta86.png)

Toimittajahaussa voit hakea millä tahansa sanan osalla.

![](/assets/files/docs/Hankinta/hankinta87.png)

- Huom! Selain ehdottaa aikaisemmin kirjoittamiasi sanoja, jos olet
  sallinut sen selaimen asetuksissa. Koha ei ehdottele
  toimittajatietoja.

![](/assets/files/docs/Hankinta/hankinta88.png)

### 7.9.2 Hankintahaku

Hankintahaussa voit hakea tilaamiasi nimekkeitä joko toimittajatietojen
kanssa tai ilman toimittajan nimeä. Nimekkeestä riittää myös osa, ei
tarvitse olla kokonaan.

![](/assets/files/docs/Hankinta/hankinta89.png)

![](/assets/files/docs/Hankinta/hankinta90.png)

- Voit säätää _Sarakkeet_ -napista, mitä sarakkeita taulukossa on näkyvillä.
- _Vie_ -napista voit viedä tulokset Excel- tai CSV-muotoon, kopioida tiedot tai tulostaa ne.

Klikkaamalla plus-merkkiä hankintahaun oikealla puolella voit laajentaa
hakuehtoja.

![](/assets/files/docs/Hankinta/hankinta91.png)

Saat laajemman hakulomakkeen, kun valitset haun oikeassa reunassa olevaa
_Tarkka haku_ -linkkiä.

![](/assets/files/docs/Hankinta/hankinta92.png)

Tarkassa haussa pystyt hakemaan mm. ISBN-numerolla  
![](/assets/files/docs/Hankinta/hankinta921.png)

## 7.10 Budjetointi ja tilien seuranta

Hankinnan etusivulla on näkyvillä kaikki aktiiviset tilit.

![](/assets/files/docs/Hankinta/hankinta93.png)

- Voit suodattaa näkymää _Hae_-kentällä tai alasvetovalikosta kirjaston mukaan. Voit viedä tulokset _Vie_-napilla Excel- tai CSV-muotoon, kopioida tiedot tai tulostaa ne.

Klikkaamalla jotain _Tilattu_- tai _Käytetty_-sarakkeen summaa saat
näkyviin siihen tiliin tehdyt tilaukset.

![](/assets/files/docs/Hankinta/hankinta94.png)

- Myös tällä sivulla toimii _Hae_-kenttä.
- Voit myös järjestää tuloksia otsikkorivin nuolilla.
