---
title: 'Kohan ohje suomeksi'
permalink: /dokumentaatio/listat-ja-kori/
redirect_from:
  - /theme-setup/
toc: true
---

# 6. Listat ja Kori

## 6.1. Listat

### 6.1.1 Listan luominen

Listoja pääsee käsittelemään menemällä _Muita toimintoja-valikko -> Listat_. 
Lista voidaan luoda Listat-sivulla klikkaamalla Uusi lista.

![](/assets/files/docs/Listat_ja_Kori/lista.png)

Uudelle listalle on annettava muutama määritys:

![](/assets/files/docs/Listat_ja_Kori/luo_lista.png)

- Anna listalle nimi _Nimi_ -kenttään.

<!-- -->

- Voit myös valita listan lajittelujärjestyksen alasvetovalikosta
  _Järjestys_.

<!-- -->

- _Tyyppi_ -alasvetovalikosta valitset, onko listasi yksityinen vai
  julkinen.
  - Yksityinen lista näkyy vain sinulle ja vain sinä voit muokata
    sitä
  - Julkinen lista näkyy kaikille, mutta vain sinä voit muokata sitä

<!-- -->

- Lopuksi päätä listasi muokkausoikeudet. Oikeuden voi antaa:
  - vain omistajalle
  - kenelle tahansa tämän listan näkevälle

Lista voidaan luoda myös nimekehaun tuloksessa

![](/assets/files/docs/Listat_ja_Kori/listan_luominen_2.png)

- Valitse nimekkeen vasemmalla puolella oleviin valintaruutuihin ne
  nimekkeet, jotka haluat lisätä listalle.

<!-- -->

- Valitse _\[Uusi lista\]_ alasvetovalikosta  
  ![](/assets/files/docs/Listat_ja_Kori/uusi_lista1.png)

Nimeä lista ja valitse listan tyyppi

\* Yksityinen lista näkyy vain sinulle ja vain sinä voit muokata sitä

\* Julkinen lista näkyy kaikille, mutta vain sinä voit muokata sitä

Kun lista on tallennettu, pääset sinne _Listat_-sivulta ja _Lisää tähän_
-valikosta hakutulosten yläpuolella.

### 6.1.2. Lisää listalle

Lisätäksesi nimekkeitä olemassa olevalle listalle klikkaa listan nimeä
(linkki) listat-sivulla.

![](/assets/files/docs/Listat_ja_Kori/lisaa_listalle_2.png)

Listat-sivulla voit lisätä listalle uusia nimekkeitä klikkaamalla _Lisää niteitä_ ja lukemalla sen jälkeen niteen viivakoodin aukeavaan valikkoon.

![](/assets/files/docs/Listat_ja_Kori/lisaa_niteita.png)

Nimeke voidaan lisätä listalle myös valitsemalla nimeke
hakutulosnäytöltä ja valitsemalla Lisää tähän-valikosta olemassa olevan
listan nimen.

![](/assets/files/docs/Listat_ja_Kori/Lisaa_listalle_3.png)

### 6.1.3. Listojen katsominen

Nähdäksesi jonkun listan sisällön, mene Listat-sivulle
virkailijatyökalussa.  
![](/assets/files/docs/Listat_ja_Kori/katso_lista.PNG)

Klikkaamalla listan nimeä (linkki) pääset näkemään listan sisällön.

![](/assets/files/docs/Listat_ja_Kori/listan_sisalto.png)

### 6.1.4. Nimeketietueiden yhdistäminen Listojen kautta

Useita tietueita (tuplia) voidaan yhdistää yhdeksi tietueeksi
_Listat_-työkalun kautta. Valitse yhdistettävät tietueet tiedonhaun
kautta ja lisää ne jollekin listallesi, josta voit ottaa nimekkeet
yhdistettäväksi. Yhdistämistoiminnon avulla saat kaikki niteet ja
nimekkeeseen liittyvät varaukset oikeassa järjestyksessä jäljelle
jäävään nimeketietueeseen.

![](/assets/files/docs/Listat_ja_Kori/luettelointi010.png)

Valitse listalta se tietue, mikä jää kohdetietueeksi (mihin muut
tietueet yhdistetään) ja voit valita myös luettelointipohjan.  
Vertaile tietueiden tietoja ja tarvittaessa siirrä muista tietueista
tarvittavia kenttiä kohdetietueeseen. Jos kentän toistaminen on estetty
luettelointiformaatissa, kentän toistaminen antaa virheilmoituksen.

![](/assets/files/docs/Listat_ja_Kori/luettelointi011.png)

![](/assets/files/docs/Listat_ja_Kori/luettelointi014.png)

Kun kuvailu näyttää valmiilta, klikkaa ruudun alareunassa _Yhdistä_.
Asetuksissa voidaan määritellä, mitkä kentät näkyvät
yhdistämisraportissa. Tässä tapauksessa kentät ovat 001, 245ab, 650.

![](/assets/files/docs/Listat_ja_Kori/luettelointi012.png)

Yhdistämisraportti näyttää tältä edellä mainittujen asetusten mukaan:

![](/assets/files/docs/Listat_ja_Kori/luettelointi013.png)

## 6.2. Kori

Kori on tilapäinen säilö nimekkeille virkailijatyökalussa ja
nettikirjastossa. Kori tyhjenee, kun istunto on loppunut (joko
sulkemalla selain tai kirjautumalla ulos). Koria voi parhaiten käyttää
erätoimintoihin (varauksiin, tulostuksiin, sähköposteihin) tai
listauksiin, jotka tulostetaan tai sähköpostitetaan joko asiakkaalle tai
itsellesi.

Koritoiminto virkailijatyökalussa voidaan ottaa käyttöön tai pois
käytöstä intranetbookbag-asetuksella järjestelmäasetuksissa. Lisätäksesi
nimekkeitä koriin tee haku ja valitse nimekkeit, joita haluat lisätä
koriin. Klikkaa Lisää tähän -alasvetovalikkoon Kori.

![](/assets/files/docs/Listat_ja_Kori/lista8.png)

Saat ruudun yläreunassa vahvistuksen onnistuneesta lisäyksestä.

![](/assets/files/docs/Listat_ja_Kori/lista9.png)

Klikkaamalla Kori-kuvaketta pääset näkemään Korin sisällön.

![](/assets/files/docs/Listat_ja_Kori/lista10.png)

Täällä pystyt tekemään erilaisia toimintoja

- _Lisää tietoja_ antaa korissa olevasta aineistosta lisää tietoa
- _Lähetä_ lähettää korin sähköpostina antamaasi
  sähköpostiosoitteeseen
- _Lataa_ antaa tallentaa korisi sisällön tietyissä muodoissa
- _Tulosta_ näyttää sinulle tulostettavan version korista
- _Tyhjennä ja sulje_ tyhjentää korin sisällön ja sulkee ikkunan
- _Piilota ikkuna_ sulkee ikkunan

Korin sisällöstä voi myös valita niteitä ja niille toimenpiteitä

- Poista
- Lisää listaan
- Varaa
- Erämuokkaus
- Eräpoisto

![](/assets/files/docs/Listat_ja_Kori/lista11.png)
